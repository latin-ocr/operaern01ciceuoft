226 DE ORATORE, Lm. II. CAP. 32.

tis et temporibus definiatur 3 ignari, omnes controver-
sias ad universi generis vim et naturam referri. Nam
in ea ipsa causa, de qua ante dixi, nihil pertinet ad
oratoris locos Opimii persona, nihil Decii. De ipso
enim universo genere infinita quaestio est, num poena
videatur esse afficiendus, qui civem ex senatus-con-
sulto, patriae. conservandae causa, interemerit, cum id
per leges non liceret. Nulla denique est causa, in qua
id, quod in judicium venit, ex reorum personis, non
generum ipsorum universis. disputatione, quaeratur.
Quinetiam in iis ipsis, ubi de facto ambigitur, cepe-
ritne contra leges pecunias P. Decius, argumenta et
criminum et defensionis revocentur oportet ad genus,
et ad naturam universam : quod sumtuosus, de luxu-
ῐὶἓις quod alieni appetens, de avariti313 quod sedi-
tiosus, de turbulentis et malis civibus3 quod a mul-
tis arguitur, de genere testium: contraque, quae pro
reo dicentur, omnia necessario a tempore atque ho-
mine ad communes rerum et generum summas re-
volventur. Atque haec forsitan homini, non omnia,
quae sunt in natura rerum, celeriter animo comprehen-
denti, permulta videantur, quae veniant in judicium
tum, cum de facto quaeratur: sed tamen criminum
est multitudo, non defensionum aut locorum, infinita.

XXXII. Quae vero, cum de facto non ambigitur,
quaeruntur, qualia sint ς ea, si ex reis numeres, et in-
numerabilia sunt, et obscura3 si ex rebus, valde et
modica, et illustria. Nam si Mancini causam in uno
Mancino ponimus, quotiescumque is, quem pater-
patratus dediderit, receptus non erit, toties causa nova
nascetur. Sin in illa controversia causam facit, vi-
deaturne ei, quem pater-patratus dediderit, si is non
sit receptus, postliminium esse3 nihil ad artem di-
cendi, nec ad argumenta defensionis, Mancini nomen
pertinet. Ac, si quid affert praeterea hominis aut
dignitas aut indignitas, extra quaestionem est3 et ea
tamen ipsa oratio ad universi generis disputationem
referatur necesse est. Haec ego non eo oonsilio dispu-

