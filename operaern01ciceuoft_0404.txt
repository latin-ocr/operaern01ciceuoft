386 DE CLARIS ORATORIBUS‚ cst. 32.

nec sine ea orator esse perfectus. Nam, ut Stoicorum
adstrictior est oratio, aliquantoque contractior, quam
aures populi requirunt3 sic illorum liberior et latior,
‘quam patitur consuetudo judiciorum et fori. Quis
enim uberior in dicendo Platone Ρ J ovem, aiunt phi-
losophi, si Graece loquatur, sic loqui. Quis Aristo-
tele nervosior, Theophrasto dulcior? Lectitavisse
Platonem studiose, audivisse etiam, Demosthenes
dicitur: idque apparet ex genere et granditate ver-
borum: dicit etiam in quadam epistola hoc ipse de
sese. Sed et hujus oratio, in philosophiam translata,
pugnacior (ut ita dicam) videtur, et illorum in judi-
cla, pacatior.

XXXII. Nunc reliquorum oratorum aetates, si
placet, et gradus persequamur. Nobis vero, inquit
Atticus, et vehementer quidem, ut pro Bruto etiam
respondeam. Curio fuit igitur ejusdem aetatis fere,
sane illustris orator, cujus de ingenio ex orationibus
ejus existimari potest. Sunt enim et aliae, et, pro Ser.
Fulvio de incestu, nobilis oratio. Nobis quidem pue-
ris, omnium optima putabatur, quae vix jam compa-
ret in hac turba novorum voluminum. Praeclare,
inquit Brutus, teneo, qui istam turbam voluminum
effecerit. Et ego, inquam, intelligo, Brute, quem
dicas. Certe enim et boni aliquid attulimus juven-
tuti, magnificentius, quam fuerat, genus dicendi, et
ornatius: et nocuimus fortasse, quod veteres ora-
tiones, post nostras, non a me quidem (meis enim
illas antepono), sed a plerisque, legi sunt desitae.
Enumera, inquit, me in plerisque: quamquam video
mihi multa legenda, jam te auctore, quae antea con-
temnebam.

Atqui haec, inquam, de incestu laudata oratio
puerilis est locis multis: de amore, de tormentis, de
rumore, loci sane inanes ς verumtamen, nondum
tritis nostrorum hominum auribus, nec erudita civi-
tate, tolerabiles. Scripsit etiam alia nonnulla, et mul-

