196 DE ORATORE, Lm. ΙΙ. CAP. 5.

111 aliquo genere aut inconcinnus aut multus est, is
ineptus dicitur. Hoc vitio cumulata est eruditissima
illa Graecorum natio: itaque, quod vim hujus mali
Graeci non vident, ne nomen quidem ei vitio impo-
suerunt: ut enim quaeras omnia, quomodo Graeci
ineptum appellent, non reperies. Omnium autem
ineptiarum, (quae sunt innumerabiles) haud scio an
[nulla] sit major, quam illorum qui solent, quocum-
que in loco, quoscumque inter homines visum est, de
rebus aut difficillimis aut non necessariis, argutissime
disputare. Hoc nos ab istis adolescentibus facere in-
viti et recusantes heri coacti sumus.

V. Tum Catulus, Ne Graeci quidem, inquit,
Crasse, qui in civitatibus suis clari et magni fuerunt,
sicuti tu es, nosque omnes in nostra republica volu-
mus esse, horum Graecorum, qui se inculcant auribus
nostris, similes fuerunt: nec tamen in otio sermones
hujusmodi, disputationesque, fugiebant. Ac si tibi
videntur, qui temporis, qui loci, qui hominum ra-
tionem non habent, inepti, sicut debent videri; num
tandem aut locus hic non idoneus videtur, in quo
porticus haec ipsa, ubi ambulamus, et palaestra, et
tot locis sessiones, gymnasiorum et Graecarum dis-
putationum memoriam quodammodo commovent ?
aut importunum tempus in tanto otio, quod et raro
datur, et nunc peroptato nobis datum est? aut ho-
mines ab hoc genere disputationis alieni, qui omnes
hi sumus, ut sine his studiis vitam nullam esse duca-
mus? Omnia ista, inquit Crassus, ego alio modo
interpretor, qui primum palaestram, et sedes, et por-
ticus, etiam ipsos, Catule, Graecos, exercitationis et
delectationis causa, non disputationis, invenisse arbi-
tror. Nam et saeculis multis ante gymnasia inventa
sunt, quam in his philosophi garrire coeperunt, et
hoc ipso ternpore, cum omnia gymnasia philosophi
teneant, tamen eorum auditores discum audire, quam
philosophum, malunt; qui simul ut increpuit, in
media oratione de maximis rebus et gravissimis dis-

