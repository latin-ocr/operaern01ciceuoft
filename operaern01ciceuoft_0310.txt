292 DE ORATORE‚ Lm. 111. CAP. 3.

contentiones! quae in medio spatio saepe franguntur,
et corruunt, et ante, in ipso cursu, obruuntur, quam
portum conspicere potuerunt. Nam, quamdiu Crassi
fuit ambitionis labore vita districta, tamdiu privatis
magis officiis et ingenii laude floruit, quam fructu
amplitudinis, aut reipublicae dignitate. Qui autem
ei annus primus ab honorum perfunctione aditum,
omnium concessu, ad summam auctoritatem dabat,
is ejus omnem spem atque onmia vitae consilia morte
pervertit. Fuit hoe luctuosum suis, acerbum patriae,
grave bonis omnibus: sed ii tamen rempublicam casus
secuti sunt, ut mihi non erepta L. Crasso a Diis im-
mortalibus vita, sed donata mors, esse videatur. Non
vidit flagrantem bello Italiam, non ardentem invidia
senatum, non sceleris nefarii principes civitatis reos,
non luctum filiae, non exsilium generi, non acerbissi-
mam C. Marii fugam, non illam post reditum ejus
caedem omnium crudelissimam, non denique in omni .
genere deformatam eam civitatem, in qua ipse flo-
rentissima multum omnibus gloria praestitisset.

ΙΙΙ. Sed, quoniam attigi cogitatione vim varieta-
temque fortunae, non vagabitur oratio mea longius3
atque eis fere ipsis definietur viris, qui hoc sermone,
quem referre coepimus, continentur. Quis enim non
jure beatam L. Crassi mortem illam, quae est a mul-
tis saepe defleta, dixerit, cum horum ipsorum sit, qui
tum cum illo postremum fere collocuti sunt, eventum
recordatus? Tenemus enim memoria, Q. Catulum,
virum omni laude praestantem, cum sibi non incolu-
mem fortunam, sed exsilium et fugam deprecaretur,
esse coactum, ut vita se ipse privaret. Ja'm M. An-
tonii in his ipsis Rostris, in quibus ille rempublicam
constantissime consul defenderat, quaeque censor im-
peratoriis manubiis ornarat, positum caput illud
fuit, a quo erant multorum civium capita servata.
Neque vero longe ab eo C. J ulii caput, hospitis
Etrusci scelere proditum, cum L. J ulii fratris capite
jacuit, ut ille, qui haec non vidit, et vixisse cum re-

