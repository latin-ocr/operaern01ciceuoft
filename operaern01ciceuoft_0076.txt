58 DE INVENTIONE,L1B. 1. CAP. 56.

per quem disjunctio deploratur ab aliquo, cum didu-
caris ab eo, quicum libentissime vixeris, ut a pa-
rente, filio, fratre, familiari. Tertiusdecimus, ‘per
quem cum indignatione conquerimur, quod ab 115, a
quibus minime conveniat, male tractemur, propin-
quis, amicis, quibus benefecerimus, quos adjutores
fore putaverimus, aut a quibus indignum sit, ut ser-
vis, libertis, clientibus, supplicibus.

LVI. Quartusdecimus, qui per obsecrationem su-
mitur; in quo orantur modo illi qui audiunt, humili
et supplici oratione, ut misereantur. Quintusdeci-
mus, per quem non nostras, sed eorum qui cari nobis
debent esse, fortunas conqueri nos demonstramus.
Sextusdecimus est, per quem animum nostrum in
alios misericordem esse ostendimus3 et tamen am-
plum et excelsum, et patientem incommodorum esse,
et futurum esse, si quid acciderit, demonstramus ι
nam saepe virtus et magnificentia, in qua gravitas et
auctoritas est, plus proficit ad misericordiam commo-
vendam, quam humilitas et obsecratio. Commotis
autem animis, diutius in conquestione morari non
oportebit. Quemadmodum enim dixit rhetor Apol-
Ionius, “ lacryma nihil citius arescit.'' Sed, quoniam
et satis videmur de omnibus partibus orationis dix-
isse, et hujus voluminis magnitudo longius processit;
quae sequuntur deinceps, in secundo libro dicemus.

