DE ORATORE, LIB. 111. CAP. 35. 327

loqueretur pro salute patriae, severius tamen id· lp-
sum, quod ille contra populares homines diceret,
populare omnibus et jucundum videretur: cujus in
labris veteres comici, etiam cum illi maledicerent
(quod tum Athenis fieri licebat), leporem habitasse
dixerunt, tantamque in eo vim fuisse, ut in eorum
mentibus, qui audissent, quasi aculeos quosdam re-
linqueret. At hunc non clamator aliquis ad clepsy-
dram latrare docuerat, sed, ut accepimus, Clazome-
nius iJle Anaxagoras, vir summus in maximarum
rerum scientia. 0Itaque hic doctrina, consilio, elo-
quentia excellens, quadraginta annos praefuit, Athe-
nis, et urbanis eodem tempore et bellicis rebus.

Quid Critias? quid Alcibiades? civitatibus suis
quidem non boni, sed certe docti atque eloquentes,
nonne Socraticis erant disputationibus eruditi? Quis
Dionem Syracusium doctrinis omnibus expolivit ?
non Plato Ρ atquc eum idern ille non linguae solum,
verum etiam animi ac virtutis magister, ad liberan-
dam patriam impulit, instruxit, armavit. Aliisne
igitur artibus hunc Dionem instituit Plato, aliis Iso-
crates clarissimum virum Timotheum, Cononis,
praestantissimi imperatoris, filiurn, summum ipsum
imperatorem, hominemque doctissimum ‚⁹ aut aliis
Pythagoreus ille Lysis Thebanum Epaminondam,
haud scio an summum virum unum omnis Graeciae ἒ
aut Xenophon Agesilaum ? aut Philolaum Archytas
Tarentinus ? aut ipse Pythagoras totam illam vete-
rem Italiae Graeciam, quae quondam Magna vocitata
est ?

XXXV. Equidem non arbitror, Sic enim video,
unam quamdam omnium return, quae essent homine
erudito dignae, atque eo qui in republica vellet ex-
cellere, fuisse doctrinam; quam qui accepissent, si
iidem ingenio ad pronuntiandum valuissent, et se ad
dicendum quoque, non repugnante natura, dedissent,
eloquentia praestitisse. Itaque ipse Aristoteles, cum
florere Isocratem nobilitate discipulorum videret,

