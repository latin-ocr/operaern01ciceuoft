436 DE CLARIS ORATORIBUS, CAP. 86.

ne religio nobis tam adhibenda sit, quam si testimo·
nium dicamus.

Ego enim Catonem tuum, ut civem, ut senatorem,
ut imperatorem, ut virum denique, cum prudentia
et diligentia, tum omni virtute excellentem, probo ε
orationes autem ejus, ut illis temporibus, valde laudo:
significant enim quamdam formam ingenii, sed ad-
modum impolitam, et plane rudem. “ Origines ”
vero cum omnibus oratoris laudibus refertas diceres,
et Catonem cum Philisto et Thucydide comparares,
Brutone te id censebas, an mihi, probaturum Ρ Quos
enim ne e Graecis quidem quisquam imitari potest,
iis tu comparas hominem Tusculanum, nondum su-
spicantem, quale esset copiose et ornate dicere.

LXXXVI. Galbam laudas3 si ut illius aetatis
principem, assentior 3 sic enim accepimus ε sin ut
oratorem, cedo, quaeso, orationes (sunt enim), et dic,
hunc, quem tu plus quam te amas, Brutum, velle te
illo modo dicere. Probas Lepidi orationes: paulum
hic tibi assentior, modo ita laudes, ut antiquas z
quod item de Africano, de Laelio, cujus tu oratione
negas fieri quidquam posse dulcius. Addis etiam ne-
scio quid augustius: nomine nos capis summi viri,
vitaeque elegantissimae verissimis laudibus. Remove
haec: nae ista dulcis oratio ita sit abjecta, ut eam ad-
spicere nemo velit. Carbonem in summis oratoribus
habitum scio : sed, cum in caeteris rebus, tum in di-
cendo, semper, quo nihil est melius, id laudari, quale-
cumque est, solet. Dico idem de Gracchis3 etsi de
iis ea sunt a te dicta, quibus ego assentior. Omitto
caeteros: venio ad eos, in quibus jam perfectam pu-
tas esse eloquentiam, quos ego audivi sine controver-
sia magnos oratores, Crassum et Antonium. De ho-
rum laudibus tibi prorsus assentior: sed tamen non
isto modo, ut Polycleti Doryphorum sibi Lysippus
aiebat, sic tu suasionem legis Serviliae tibi magistram
fuisse. Haec germana ironia est. Cur ita sentiam,

