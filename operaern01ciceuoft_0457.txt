DE CLARIS ORATORIBUS, CAP. 90. 439

cionibus audiebantur. Erat enim tn‘bunus plebis tum
C. Curio; quamquam is quidem silebat, ut erat
semel a concione universa relictus. Q. Metellus
Celer, non ille quidem orator, sed tamen non in-
fans: diserti autem Q. Varius, C. Carbo, Cn.
Pomponius; et ii quidem habitabant in Rostris.
Caius etiam Julius, aedilis curulis, quotidie fere ac-
curatas conciones habebat: sed me cupidissimum
audiendi primus dolor percussit, Cotta cum est ex-
pulsus. Reliquos frequenter audiens, acerrimo studio
tenebar; quotidieque et scribens, et legens, et com-
mentans, oratoriis tantum exercitationibus contentus
non eram. Jam consequente anno Q. Varius, su'a
lege damnatus, excesserat. Ego autem, juris civilis
studio, multum operae dabam Q. Scaevolae, P. F. qui,
quamquam nemim se ad docendum dabat, tamen,
consulentibus respondendo, studiosos audiendi doce-
bat. Atque huic anno proximus, Sulla consule et
Pompeio, fuit. Tum P. Sulpicii in tribunatu quoti-
die concionantis totum genus dicendi penitus cogno-
vimus: eodemque tempore, cum prInceps Academiae
Philo, cum Atheniensium optimatibus, Mithridatico
bello domo profugisset, Romamque venisset, totum
ei me tradidi, admirabili quodam ad philosophiam
studio concitatus3 in quo hoc etiam commorabar at-
tentius, quod, etsi rerum ipsarum varIetas et magni-
tudo summ'a me delectatione retinebat3 tamen sub-
lata jam esse in perpetuum ratio judiciorum videba-
tur. Occiderat Sulpicius illo anno3 tresque proximo
trium aetatum oratores erant crudelissime interfecti,
Q. Catulus, M. Antonius, C. Julius. Eodem anno
etiam Moloni Rhodio· Romae dedimus operam, et
actori summo causarum, et magistro.

XC. Haec etsi videntur esse a proposita ratione
diversa, tamen idcirco a me proferuntur, ut nostrum
cursum perspicere, quoniam voluisti, Brute, possis,
(nam Attico haec nota sunt) et videre, quemadmo-

