DE ORATORE, Lm. ΙΙΙ. CAP. 24. 315

quam maxime jucunda, quam maxime in sensus
eorum, qui audiunt, influat, et quamplurimis sit re-
bus instructa. Instrumentum autem hoc forense, li-
tigiosum, acre, tractum ex vulgi opinionibus, exi-
guum sane atque mendicum est. Illud rursus ipsum,
quod tradunt isti, qui profitentur se dicendi magis-
tros, non multum est majus, quam illud vulgare ac
forense. Apparatu nobis opus est, et rebus exquisitis
undique et collectis, arcessitis, comportatis, ut tibi,
Caesar, faciendum est ad annum 3 ut ego in aedilitate
laboravi, quod quotidianis et vernaculis rebus satis-
facere me posse huic populo non putabam.

Verborum eligendorum, et collocandorum, et con-
cludendorum, facilis est vel ratio, vel, sine ratione,
ipsa exercitatio. Rerum est silva magna, quam cum
Graeci jam non tenerent, ob eamque causam juventus
nostra dedisceret paene discendo, etiam Latini (si
Diis placet) hoc biennio magistri dicendi exstiterunt ;
quos ego censor edicto meo sustuleram ς non quo (ut
nescio quos dicere aiebant) acui ingenia adolescen-
tium nollem, sed, contra, ingenia obtundi nolui, cor-
roborari impudentiam. Nam, apud Graecos qui ejus-
modi essent, videbam tamen esse, praeter hanc exer-
citationem linguae, doctrinam aliquam et humanita-
tem dignam scientia: hos vero novos magistros nihil
intelligebam posse docere, nisi ut auderent3 quod,
etiam cum bonis rebus conjunctum, per se ipsum est
magnopere fugiendum. Hoc cum unum traderetur,
et cum impudentiae ludus esset, putavi esse censoris,
ne longius id serperet, providere. Quamquam non
haec ita statuo atque decerno, ut desperem, Latine ea,
de quibus disputavimus, tradi ac perpoliriz patitur
enim et lingua nostra, et natura rerum, veterem illam
excellentemque prudentiam Graecorum ad nostrum
usum moremque transferri: sed hominibus opus est
eruditis, qui adhuc, in hoc quidem genere, nostri
nulli fuerunt= sin quando exstiterint, etiam Graeeis
erunt anteponendi.

