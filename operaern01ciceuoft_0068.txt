50 DE INVENTIONE‚ LIB. Ι. (312249.

“ Cum te expetebant omncs, florentissimo
Regno reliqui: nunc desertum ab omnibus,
Summo periclo, sola ut restituam, paro.”

XLIX. Remotum est, quod ultra, quam satis est,
petitur, hoc modo: Quod si non P. Scipio Corne-
liam filiam Ti. Graccho collocasset, atque ex ea duos
Gracchos procreasset, tantae seditiones natae non es-
sent: quare hoc incommodum Scipioni adscriben-
dum videtur. Hujusmodi est illa quoque conquestio:

‘⁶ Utinam ne in nemore Pelio securibus
Caesa cecidisset abiegna ad terram trabes !''

Longius enim repetita est, quam res postulabat.
Mala definitio est, cum aut communia describit, hoc
modo: Seditiosus est is, qui malus atque inutilis
est civis: nam hoc non magis seditiosi, quam ambi-
tiosi, quam calumniatoris, quam alicujus improbi
hominis, vim describit. Aut falsum quiddam dicit,
hoc pacto: Sapientia est pecuniae quaerendae intelli-
gentia. Aut aliquid non grave, nec magnum conti-
nens, sic: Stultitia est immensae gloriae cupiditas.
Est haec quidem stultitia, sed ex parte quadam, non
ex omni genere, definita. Controversum est, in quo,

ad dubium demonstrandum, dubia causa affertur,
hoc modo ε

“ Eho tu! Dii, quibus est potestas motus superum
atque inferum,
Pacem diinter„sese conciliant, conferunt concor-
am.

Perspicuum est, de quo non est controversia; ut, si
quis, cum Oresten accuset, planum faciat, ab eo ma-
trem esse occisam. Non concessum est, cum id, quod
augetur, in controversia est, ut, si quis, cum Ulyssem
accuset, in hoc maxime commoretur: Indignum
esse, ab homine ignavissimo virum fortissimum,
Ajacem, necatum. Turpe est‚ quod. aut eo loco in

