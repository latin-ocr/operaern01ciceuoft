394 DE CLARIS ORATORIBUS, CAP. 42.

in iisdem exercitationibus, ineunte aetate, fuimus3
et postea una Rhodum ine etiam profectus est, quo
melior esset et doctior: et, inde ut rediit, videtur
mihi in secunda arte primus esse maluisse, quam in
prima secundus. Atque haud scio, an par principi-
bus esse potuisset: sed fortasse maluit (id quod est
adeptus) longe omnium, non ejusdem modo aetatis,
sed eorum etiam qui fuissent, in jure civili esse
pnnceps.

Hic Brutus, Ai'n' tu Ρ inquit. Etiamne Q. Scae-
volae Servium nostrum anteponis ἶ) Sic enim, inquam,
Brute, existimo, juris civilis magnum usum et apud
Scaevolam, et apud multos, fuisse: artem, in hoc
uno: quod nunquam effecisset ipsius juris scientia,
nisi eam praeterea didicisset artem, quae doceret rem
universam tribuere in partes, latentem explicare de-
finiendo, obscuram explanare interpretand03 ambi-
gua primum videre, deinde distinguere3 postremo
habere regulam, qua vera et falsa judicarentur, et
quae, quibus positis, essent, quaeque non essent, con-
sequentia„ Hic enim attulit hanc artem omnium ar-
tium maximam, quasi lucem, ad ea quae confuse ab
aliis aut respondebantur, aut agebantur.

XLII. Dialecticam mihi videris dicere, inquit.
Recte, inquam, intelligis: sed adjunxit etiam et li-
terarum scientiam, et loquendi elegantiam, quae ex
scriptis ejus, quorum similia nulla sunt, facillime
perspici potest. Cumque discendi caus· ι duobus peri-
tissimis operam dedisset, L. Lucilio Balbo, C.
Aquillio Gallo· , Galli, hominis acuti et exercitati,
promtam et paratam in agendo et in respondendo
celeritatem subtilitate diligentiaque superavitx Bal-
bi, docti et eruditi hominis, in utraque re considera-
tam tarditatem vicit, expediendis conficiendisque re-
bus: sic et habet, quod uterque eorum habuit3 et
explevit, quod utrique defuit. Itaque, ut Crassus mihi
videtur sapientius fecisse, quam Scaevola: (hic enim
causas studiose recipiebat, in quibus a Crasso supera-

