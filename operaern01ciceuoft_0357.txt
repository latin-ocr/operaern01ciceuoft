DE ORATORE, Lm. 111. CAP. 47. 339

non rami, non folia sunt denique, nisi ad suam reti-
nendam conservandamque naturam ? nusquam ta-
men est ulla pars, nisi venusta. Linquamus na-
turam, artesque videamus. Quid tam in navigio ne-
cessarium, quam latera, quam cavernae, quam prora,
quam puppis, quam antennae, quam vela, quam
mali Ρ quae tamen hanc habent in specie venustatem,
ut non solum salutis, sed etiam voluptatis causa, in-·
venta esse videantur. Columnae et templa et porticus
sustinent: tamen habent non plus utilitatis, quam
dignitatis. Capitolii fastigium illud, et caeterarum
aedium, non venustas, sed necessitas ipsa, fabricata
est: nam cum esset habita ratio, quemadmodum ex
utraque tecti parte aqua delaberetur ς utilitatem tem-
pli fastigii dignitas consecuta est3 ut, etiamsi in coelo
statueretur, ubi imber esse non posset, nullam sine
fastigio dignitatem habiturum esse videatur.

Hoc in omnibus item partibus orationis evenit, ut
utilitatem, ac prope necessitatem, suavitas quaedam
et lepos consequatur. Clausulas enim, atque inter-
puncta verborum, animae interclusio atque angustiae
spiritus attulerunt. Id inventum ita est suave, ut, si
cui sit infinitus spiritus (latus, tamen eum perpetuare
verba nolimus: id enim auribus nostris gratum est
inventum, quod hominum lateribus non tolerabile
solum, sed etiam facile, esse posset.

XLVII. Longissima est igitur complexio verbo-
rum, quae volvi uno spiritu potest. Sed hic naturae
modus est, artis alius: nam cum sint numeri plures;
iambum et trochaeum frequentem segregat ab oratore
Aristoteles, Catule, vester, qui natura tamen incur-
runt ipsi in orationem sermonemque nostrum3 sed
sunt insignes percussiones eorum numerorum, et mi-
nuti pedes. Quare primum ad heroum nos dactyli et
anapaesti et spondei pedem invitat3 in quo impune
progredi licet duo duntaxat pedes, aut paulo plus,
ne plane in versum aut similitudinem versuum inci-
damus. Aliae sunt geminae, quibus hi tres heroi

