420 DE CLARIS ORATORIBUS‚ CAP. 70.
LXIX. Eodem tempore C. et L. Caepasii fratres

fuerunt, qui multa oper-22, ignoti homines et repenti-
ni, quaestores celeriter facti sunt oppidano quodam
et incondito genere dicendi. Addamus huc etiam, ne
quem vocalem praeteriisse videamur, C. Cosconium
Calidianum, qui, nullo acumine, eam tamen verbo-
rum copiam, si quam habebat, praebebat populo cum
multa concursatione, magnoque clamore. Quod idem
faciebat Q. Arrius, qui fuit M. Crassi quasi secunda„-
rum. Is omnibus exemplo debet esse, quantum in
hac urbe polleat multorum obedire tempori, multo-
rumque vel honori vel periculo servire. His enim re.-
bus, infimo loco natus, et honores et pecuniam et
gratiam consecutus, etiam in patronorum, sine doc-
trina, sine ingenio, aliquem numerum pervenerat.
Sed, ut pugiles inexercitati, etiamsi pugnos et plagas,
Olympiorum cupidi, ferre possunt, solem tamen saepe
ferre non possunt3 sic ille, cum, omni jam fortuna
prospere functus, labores etiam magnos excepisset,
illius judicialis anni severitatem, quasi solem, non
tulit. Α

Tum Atticus, Tu quidem de faece, inquit, hauris,
idque jamdudum : sed tacebam 3 hoc vero non puta.-
bam, te usque ad Stalenos et Autronios esse ventu-
rum. Non puto, inquam, existimare te, ambitione
me labi ; quippe de mortuis : sed, ordinem sequens,
in memoriam notam et aequalem necessario incurro.
Volo autem hoc perspici, omnibus conquisitis, qui in
multitudine dicere ausi sint, memoria quidem dignos
perpaucos; verum, qui omnino nomen habuerint,
non ita multos fuisse. Sed ad sermonem institutum
revertamur.

LXX. T. Torquatus, T. F. et doctus vir ex Rho-
dia disciplina Molonis, et a natura ad dicendum sa-
tis solutus atque expeditus, (cui si vita suppeditavis-
set, sublato ambitu, consul factus esset) plus facul-

, tatis habuit ad dicendum, quam voluntatis. Itaque

