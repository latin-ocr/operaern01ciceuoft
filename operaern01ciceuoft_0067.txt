DE INVENTIONE, L113. I. Cir. 48. 49

ideirco concedebam z cum autem hoc sumebas, indi-
getis autem pecuniae; illud accipiebam, vultis autem
pecuniae plus habere. Ex quibus concessionibus non
conficitur hoc· Pauperes igitur estis: conficeretm
autem, si tibi primo quoque hoc concessissem, qui
pecuniam majorem vellet habere, eum pecuniam non
habere.

XLVIII. Saepe autem oblitum putant quid con-
cesseris; et idcirco id quod non conficitur, quasi con-
ficiatur, in conclusione infertur, hoc modo: Si ad
illum haereditas veniebat, verisimile est, ab illo esse
necatum. Deinde hoc approbant plurimis verbis:
post assumunt, ad illum autem haereditas veniebat.
Deinde infertur, Ille igitur occidit. Id, ex iis quae
sumserant, non conficitur. Quare observare dili-
genter oportet, et quid sumatur, et quid ex his con-
ficiatur.

Ipsum autem genus argumentationis vitiosum his
de causis ostendetur, si aut in ipso vitium erit, aut
si non ad id, quod instituitur, accommodabitur. At-
que inipso vitium erit, si omnino totum falsum erit,
si commune, si vulgare, si leve, si remotum, si mala
definitio, si controversum, si perspicuum, si non
concessum, si turpe, si offensum, si contrarium, si
inconstans, si adversum. Falsum est, in quo per-
spicue mendacium est, hoc modo. Non potest esse
sapiens, qui pecuniam negligit. Socrates autem pe-
cuniam negligebat: non igitur sapiens erat. Com-
mune est, quod nihilo magis ab adversariis quam a
nobis facit, hoc modo: Idcirco, judices, quia veram
causam habebam, brevi peroravi. Vulgare est, quod
in aliam quoque rem non probabilem, si nunc con-
cessum sit, transferri possit, hoc modo· Si veram
causam non haberet, vobis se, judices, non commi-
sisset. Leve est, quod aut post tempus dicitur, hoc
modo: Si in mentem venisset, non commisisset*
aut si perspicue rem turpem levi tegere vult defen-
sione, hoc modo:

(metor.) voL. 1. F

