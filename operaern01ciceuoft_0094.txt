76 DE INVENTIONE, Lm. 11. Cu». 17.

Atque hoc sit nobis dictum communiter de omni
genere locorum communium.

XVI. Nunc exponemus, in conjecturalem con-
stitutionem qui loci communes incidere soleant3
suspicionibus credi oportere, et non oportere 3
rumoribus credi oportere, et non oportere; testi-
bus credi oportere, et non oportere, · quaestionibus
credi oportere, et non oportere3 vitam anteactam
spectari oportere, et non oportere3 ejusdem esse, qui
in illa re peccarit, et hoc quoque admisisse, et non
esse ejusdem3 maxime spectari causam oportere,et
non oportere. Atque hi quidem, et si qui ejusmodi
ex proprio argumento communes loci nascentur,1n
contrarias partes deducentur. Certus autem locus est
accusatoris, per quem auget facti atrocitatem, et
alter, per quem negat malorum misereri oportere.
defensoris, per quem calumnia accusatorum cum in-
dignatione ostenditu13 et per quem cum conquestione
misericordia captatur. Hi, et caeteri omnes loci com-
munes, ex iisdem praeceptis sumuntur, quibus cae-
terae argumentationes: sed fflae tenuius, et acutius,
et subtilius tractantur3 hi autem gravius, et orna-
tius, et cum verbis, tum etiam sententiis excellenti-
bus: in illis enim finis est, ut id, quod dicitur,
verum esse videatu13 in his, tametsi hoc quoque
videri oportet, tamen finis est amplitudo. Nunc ad
aliam constitutionem transeamus.

XVII. Cum est nominis controversia, quia vis
vocabuli definienda verbis est, constitutio definitiva,
dicitur. Ejus generis exemplo nobis posita sit haec
causa: C. Flaminius, is qui consul rem publicam
male gessit bello Punico secimdo, cum tribunus ple-
bis esset, invito senatu, et omnino contra voluntatem
omnium optimatum, per seditionem ad populum
legem agrariam ferebat. Hunc pater suus, concilium
plebis habentem, de templo deduxit. arcessitur ma-
jestatis. Intentio est, Majestatem minuisti, quod tri-

