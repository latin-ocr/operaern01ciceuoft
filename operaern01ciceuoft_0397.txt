DE CLARIS ORATORIBUS, CAP· 25. 379

stant amborum orationes. Simplex quidem 11. et
antiquus: Sp. autem nihilo ille quidem ornatior, sed
tamen adstrictior: fuit enim doctus ex disciplina
Stoicorum. Multae sunt Sp. Albini orationes. Sunt
etiam L. et C. Aureliorum Orestarum, quos aliquo
video in numero oratorum fuisse.

P. etiam Popillius cum civis egregius, tum non
indisertus fuit. C. vero, filius ejus, disertus. Caius-
que Tuditanus cum omni vita atque victu excultus
atque expolitus, tum ejus elegans est habitum etiam
orationis genus. Eodemque' in genere est habitus is,
qui, injuria accepta, fregit Ti. Gracchum patientia,
civis in rebus optimis constantissimus, M. Octavius.
At vero M. AEmih‘us Lepidus, qui est Porcina dic-
tus, iisdem temporibus fere, quibus Galba, sed paulo
minor natu, et summus orator est habitus, et fuit,
ut apparet ex orationibus, scriptor sane bonus. Hoc
in oratore Latino primum mihi videtur et lenitas ap-
paruisse illa Graecorum, et ve1borum comprehensio,
etiam artifex (ut ita dicam) stilus. Hunc studiose
duo adolescentes ingeniosissimi, et prope aequales,
C. Carbo et Ti. Gracchus, audire soliti sunt; de
quibus jam dicendi locus erit, cum de senioribus
pauca dixero. Q. enim Pompeius non contemtus
orator, temporibus illis, fuit, qui summos honores,
homo per se cognitus, sine una commendatione ma-
jorum, est adeptus.

Tum L. Crassus multmn potuit, non eloquentia,
sed dicendo tamen3 homo, non liberalitate, ut alii,
sed ipsa tristitia et severitate popularis; cujus qui-
dem legi tabellariae M. Antius Briso, tribunus ple-
bis, diu restitit, M. Lepido con sule adjuvante3 eaque
res P. Africano vituperationi fuit, quod ejus aucto
ritate de sententia deductus Briso putabatur. Tum
duo Caepiones multum clientes consilio et lingua,
plus auctoritate tamen et gratia, sublevabant. Sed
Pompeii sunt scripta nec nimis extenuata, (quam-
quam veterum est similis) et plena prudentiae.

