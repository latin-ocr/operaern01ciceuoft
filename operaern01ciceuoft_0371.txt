DE ORATORE, 1118. 111. CAP. 61. 353

similes habere cupiamus. Mitte, obsecro, inquit,
Crasse, Julius, sermonem istum3 et te ad Gracchi
fistulam refer; cujus ego nondum plane rationem
intelligo.

LXI. In omni voce, inquit Crassus, est quoddam
medium, sed suum cuique voci. Hinc gradatim ad-
scendere vocem utile et suave est3 (nam a principio
clamare, agreste quiddam est ;) et idem illud ad fir-
mandam est vocem salutare. Deinde est quoddam
contentionis extremum, (quod tamen inferius est,
quam acutissimus clamor) quo te fistula progredi
[non] sinet, et tamen ab ipsa contentione revocabit.
Est item contra quiddam' in remissione gravissimum,
quoque, tamquam sonorum gradibus, descenditur.
Haec varietas, et hic per omnes sonos vocis cursus,
et se tuebitur, et actioni afferet suavitatem. Sed fis-
tulatorem domi relinquetis; sensum hujus consue-
tudinis vobiscum ad forum deferetis.

Edidi, quae potui, non ut volui, sed ut me tempo-
ris angustiae co'e‘gerunt. Scitum est enim causam
conferre in tempus, cum afferre plura, si cupias, non
queas.

Tu vero, inquit Catulus, collegisti omnia (quan-
tum ego possum judicare) ita divinitus, ut non a
Graecis didicisse, sed eos ipsos haec docere posse,
videare. Me quidem istius sermonis participem fac-
tum esse gaudeo: ac vellem, ut meus gener, sodalis
tuuS, Hortensius, affuisset3 quem quidem ego oon-
fido omnibus istis laudibus, quas tu oratione com-
plexus eS, excellentem fore. Et Crassus, “ Fore'’
'dicis ‚⁹ inquit: ego vero esse jam judico: et tum
judicavi, cum, me consule, in senatu causam defen-
dit Africae, nuperque etiam magis, cum pro Bithy-
niae rege dixit. Quamobrem recte vides, Catule.
nihil enim isti adolescenti, neque a natura neque a
doctrina, deesse sentio. Quo magis est tibi, Cotta, et
tibi, Sulpici, vigilandum ac laborandum. non enim
ille mediocris orator vestrae quasi succrescit aetati, sed

2 11 3

