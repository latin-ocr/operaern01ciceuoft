124 DE ORATORE, Lm. 1. cir. 2.

pestates exstiterunt. Neque vero nobis cupientibus
atque exoptantibus fructus otii datus est, ad eas am,
quibus a pueris dediti fuimus, celebrandas, inter nos-
que recolendas. Nam prima aetate incidimus in ip-
sam perturbationem disciplinae veteris3 et consulatu
devenimus in medium rerum omnium certamen at-
que discrimen ς et hoc tempus omne post consulatum
objecimus iis fluctibus, qui, per nos a communi peste
depulsi, in nosmetipsos redundarunt. Sed tamen, in
his vel asperitatibus rerum vel angustiis temporis,
obsequar studiis nostris; et, quantum mihi vel fraus
inimicorum, vel causae amicorum, vel respublica tri-
buet otii, ad scribendum potissimum conferam. Tibi
vero, frater, neque hortanti deero, neque roganti:
nam neque auctoritate quispiam apud me plus va·
lere te potest, neque voluntate.

II. Ac mihi repetenda est veteris cujusdam me-
moriae non sane satis explicata recordatio, sed, ut ar-
bitror, apta ad id quod requiris, ut cognoscas, quae
viri omnium eloquentissimi clarissimique senserint
de omni ratione dicendi. Vis enim, ut mihi saepe
dixisti, (quoniam quae pueris aut adolescentulis no-
bis ex commentariolis nostris inchoata ac rudia exci-
derunt, vix hac aetate digna, et hoc usu, quem ex
causis quas diximus, tot tantisque, consecuti sumus)
aliquid iisdem de rebus politius a nobis perfectius-
que proferri: solesque nonnunquam hac de re a me
in disputationibus nostris dissentire; quod ego pru-
dentissimorum hominum artibus eloquentiam conti-
neri statuam3 tu autem illam ab eleganti&n doctrinae
segregandam putes, et in quodam ingenii atque exer-
citationis genere ponendam.

Ae mihi quidem saepenumero, in summos homi-
nes ac summis ingeniis praeditos intuenti, quaeren-
dum esse visum est, quid esset, cur plures in omni-
bus rebus quam in dicendo admirabiles exstitissent ε
nam, quocumque te animo et cogitatione converteris,
permultos excellentes in quoque genere videbis, non

