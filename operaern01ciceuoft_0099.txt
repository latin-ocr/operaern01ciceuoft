DE INVENTIONE, Lm. 11. CAP. 21. 81

tinere. Tres igitur eae constitutiones, quae partes non
habent, ad hunc modum tractabuntur. Nunc ge-
neralem constitutionem, et partes ejus, considere-
mus.

XXI. Cum, et facto et facti nomine conceSSO, ne-
que ulla actionis illata controversia, vis et natura et
genus negotii ipsius quaeritur-3 constitutionem gene-
ralem appellamus. Hujus primas esse partes duas
nobis videri diximus, negotialem, et juridicialem.
Negotialis est, quae in ipso negotio juris civilis habet
implicatam controversiam. Ea est hujusmodi: Qui-
dam pupillum haeredem fecit; pupillus autem ante
mortuus est, quam in suam tutelam venisset. De
haereditate ea, quae pupillo venit, inter eos qui patris
pupilli haeredes secundi sunt, et inter agnatos pu·
pilli, controversia est. Possessio haeredum secundo-
rum est. Intentio est agnatorum, Nostra pecunia
est, de qua is, cujus agnati sumus, testatus non est.
Depulsio est, Immo nostra, qui haeredes secundi tes-
tamento patris sumus. Quaestio est, Utrorum sit Ρ
Ratio est, Pater enim et sibi et filio testamentum
scripsit, dum is pupillus esset. Quare, quae filii fue-
runt, testamento patris nostra fiant necesse est. In-
1111113ᾰο est rationis, Immo pater sibi scripsit, et se-
cundum haeredem non filio, sed sibi, jussit esse.
Quare, praeterquam quod ipsius fuit, testamento
illius vestrum osse non potest. J udicatio, Possitne
quisquam de filii pupilli re testari; an haeredes se-
cundi, ipsius patrisfamilias, non filii quoque ejus
pupilli, haeredes sint ‚⁹ Atque hoc non alienum est,
quod ad multa pertineat, ne aut nusquam, aut us-
quequaque dicatur, hic admonere. Sunt causae, quae
plures habent rationes in simplici constitutione z
quod fit, 011111 id, quod factum est, aut quod defen-
ditur, pluribus de causis rectum aut probabile videri
potest, ut in hac ipsa causa. Supponatur enim ab
haeredibus haec ratio, Unius enim pecuniae plures,
dissimilibus de causis, haeredes esse non possunt3

