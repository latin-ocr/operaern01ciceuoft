206 DE 0RATORE, Lm. 11. CAP. 15.

perior leniore quodam sono est usuS, et qui illum
impetum oratoris non habeat; vehemens fortasse
minus, sed aliquanto tamen est, ut mihi quidem
videtur, dulcior. Minimus natu horum omnium Ti-
maeus, quantum autem judicare possum, longe eru-
ditissimus, et rerum copia et sententiarum varietate
abundantissimus, et ipsa compositione verborum non
impolitus, magnam eloquentiam ad scribendum at·
tulit, sed nullum usum forensem.

Haec cum ille dixisset, Quid est, inquit, Catule,
Caesar ξ) ubi sunt, qui Antonium Graece negant scire ?
quot historicos nominavit! quam scienter! quam
proprie de unoquoque dixit! Id, mehercule, inquit
Catulus admirans, illud jam mirari desino, quod
multo magis ante mirabar, hunc, cum haec nesciret,
in dicendo posse tantum. Atqui, Catule, inquit An-
tonius, non ego utilitatem aliquam ad dicendum au-
cupans, horum libros, et nonnullos alios, sed delec-
tationis causai, cum est otium, legere soleo. Quid
ergo est? fatebor: aliquid tamen: ut, cum in sole
ambulem, etiamsi aliam ob causam ambulem, fieri
natura tamen, ut colorer; sic, cum istos libros ad
Misenum (nam Romae vix licet) studiosius legerim,
sentio orationem meam illorum tactu quasi colorari.
Sed, ne latius hoc vobis patere videatur, haec dun- ⁸
taxat in Graecis intelligo, quae ipsi, qui seripserunt,
voluerunt a vulgo intelligi: in philosophos vestros si
quando incidi, deceptus indicibus librorum, quod
sunt fere inscripti de rebus notis et illustribus, de
virtute, de justitia, de honestate, de voluptate, ver-
bum prorsus nullum intelligo: ita sunt angustis et
concisis disputationibus illigati! Poe'tas omnino,
quasi alia quadam lingua locutos, non conor attin-
gere: cum his me (ut dixi) oblecto, qui res gestas,
aut qui orationes scripserunt suas, aut qui ita lo-
quuntur, ut videantur voluisse nobis, qui non sumus
eruditissimi, esse familiares.

XV. Sed illuc redeo. Videtisne, quantum munus

