DE ORATORE,L11›. ΙΙ. CAP. 29. 223

matis, non erit (ut opinor) iniqua partitio, si, cum
ego hunc oratorem, quem nunc fingo, ut institui,
crearo, aluere, confirmar03 tradam eum Crasso, et
vestiendum, et ornandum.

Tum Crassus, Tu vero, inquit, Antoni, perge, ut
instituisti. Neque enim est boni neque liberalis pa-
rentis, quem procrearit et eduxerit, eum non et ves-
tire et ornare3praeserti1n cum te locupletem esse
negare non possis. Quod enim ornamentum quae
vis, qui animus, quae dignitas 1111 0131011 defuit, qui
in causa peroranda non dubitaxit excitare reum con-
sularem, et ejus diloricare tunicam, et judicibus cica-
trices adversas senis imperatoris ostendere ? qui idem,
hoc accusante Sulpicio, cum hominem seditiosum
furiosumque defenderet, non dubitavit seditiones ip-
sas ornare, ac demonstrare gravissimis verbis, multos
saepe impetus populi non injustos esse 3 quos praestare
nemo possit3 multas etiam e re publica seditiones
saepe esse factas, ut cum reges essent exacti, ut cum
tribunicia potestas esset constituta: illam Norbani
seditionem, ex luctu civium, et 63 Caepionis odio,
qui exercitum amiserat, neque reprimi potuisse, et
jure esse conflatam. Potuit hic locus tam anceps, tam
inauditus, tam lubricus, tam novus, sine quadam* 111-
credibili vi ac facultate dicendi tractari? Quid ego
de Cn. Manlii, quid de Q. Regis commiseratione di-
cam? quid de aliis innumerabilibus Ρ 111 quibus non
hoc maxime enituit, quod tibi omnes dant, acumen
quoddam singulare3 sed haec' 1Ρ53, quae nunc ad me
delegare vis, ea semper in te eximia et praestantia
fuerunt.

XXIX. Tum Catulus, Ego vero, inquit, in vobis
hoc maxime admirari soleo, quod, cum inter vos in
dicendo dissimillimi sitis, ita tamen uterque vestrum
dicat, ut ei nihil neque a natura denegatum, neque a
doctrina non delatum esse videatur. Quare, Crasse,
neque tu tua suavitate nos privabis, ut, si quid ab
Antonio aut praetermissum aut relictum sit, non 63-

