DE INVENTIONE, Lm. ΙΙ. CAP. 17. 77

bunum plebis de templo deduxisti. Depulsio est,
Non minui majestatem. Quaestio est, Majestatemne
minuerit. Ratio, In filium enim quam habebam po-
testatem, εδ, usus sum. Rationis infirmati03 At enim,
qui patria potestate, hoc est, privata [quadann] tri-
buniciam [potestatem], hoc est, populi potestatem,
infirmat, minuit is majestatem. Judicatio est: Mi-
nuatne is majestatem, qui in tribuniciam potestatem
patria potestate utatur. Ad hanc judicationem argu-
mentationes omnes afferri oportebit.

Ac, ne quis forte arbitretur, nos non intelligere,
aliam quoque incidere constitutionem in hanc cau-
sam, eam nos partem solam sumimus, in quam
praecepta nobis danda sunt. Omnibus autem par-
tibus hoc in libro explicatis, quivis, omni in causa,
si diligenter attendet, omnes videbit constitutiones,
et earum parteS, et controversias, si quae forte in eas
incident. Nam de omnibus pei-scribemus. Primus
ergo accusatoris locus est, ejus nominis, cujus de vi
quaeritur, brevis et aperta et ex hominum opinione
definitio, hoc modo: Majestatem minuere, esst de
dignitate, aut amplitudine, aut potestate populi, aut
eorum quibus populus potestatem dedit, aliquid de-
rogare. Hoc, sic breviter expositum, pluribus verbis
est et rationibus confirmandum, et ita esse, ut de-
scripseris, ostendendum. Postea ad id, quod definie-
ris, factum ejus, qui accusabitur, adjungere oporte-
bit, et ex eo, quod ostenderis esse, verbi causa,
Majestatem minuere, docere, adversarium majes-
tatem minuisse, et hunc locum totum communi loco
confirmare, per quem ipsius facti atrocitas aut indig-
nitas, aut omnino culpa, cum indignatione augeatur.
Post erit infirmanda adversariorum descriptio. Ea
autem infirmabitur, si falsa demonstrabitur. Hoc ex
opinione hominum sumetur, cum, quemadmodum,
et quibus in rebus homines, in consuetudine scri-
bendi aut sermocinandi, eo verbo uti soleant, consi-

derabitur. Item infirmabitur, si tugpis aut inutilis
11

