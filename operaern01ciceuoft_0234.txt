216 DE ORATORE, Lm. II. CAP. 23.

Lysias. Multa Lysiae scripta sunt ; nonnulla Critiae ε
de Theramene audivimus. Omnes etiam tum retine-
bant illum Periclis succum ς sed erant paulo uberiore
filo. Ecce tibi exortus est Isocrates, magister istorum
omnium, cujus e ludo, tamquam cx equo Trojano,
meri principes exierunt: sed eorum partim in pom-
pa, partim in acie, illustres esse voluerunt.

XXIII. Itaque et illi, Theopompi, Ephori, Phi-
listi, Naucratae, multique alii naturis differunt3 vo-
luntate autem similes sunt, et inter sese, et magistri:
et ii, qui se ad causas contulerunt, ut Demosthenes,
Hyperides, Lycurgus, AEschjnes, Dinarchus, aliique
complures, etsi inter se pares non fuerunt, tamen
sunt omnes in eodem veritatis imitandae genere ver-
sati, quorum quamdiu mansit imitatio, tamdiu genus
illud dicendi studiumque vixit: posteaquam, ex-
stinctis his, omnis eorum memoria sensim obscurata
est et evanuit3 alia quaedam dicendi molliora acre-
missiora genera viguerunt. Inde Demochares, quem
aiunt sororis filium fuisse Demostheni: tum Phale-
reus ille Demetrius, omnium istorum, me‘a sen-
tentia, politissimus, aliique eorum similes, exstite-
runt. Quae si volemus usque ad hoc tempus per-
sequi; intelligemus, ut hodie Alabandensem illum
Meneclem, et ejus fratrem Hieroclem, quos ego
audivi, tota imitatur Asia ; sic semper fuisse aliquem,
cujus se similes plerique esse vellent.

Hanc igitur similitudinem qui imitatione assequi
volet, tum exercitationibus crebris atque magnis,
tum scribendo maxime persequatur: quod si hie
noster Sulpicius faceret, multo ejus oratio esset pres-
sior, · in qua nunc interdum (ut in herbis rustici so-
lent dicere) in summa ubertate inest luxuries quae-
dam, quae stilo depascenda est. Hic Sulpicius, Me
quidem, inquit, recte mones3 idque mihi gratum
est: sed ne te quidem, Antoni, multum scriptitasse
arbitror. Tum ille, Quasi vero, inquit, non ea prae-
cipiam aliis, quae mihi ipsi desint: sed tamen ne

