240 DE ORATORE, LIB. ΙΙ. CAP. 460

vellem, permoverer. Neque enim facile est perficere,
ut irascatur, cui tu velis, judex, si tu ipse id lente
ferre videare; neque ut oderit eum, quem tu velis,
nisi teipsum flagrantem odio ante viderit3 neque ad
misericordiam adducetur, nisi ei tu signa doloris tui
verbis, sententiis, voce, vultu, collacrymatione deni-
que, ostenderis. Ut enim nulla materies tam facilis
ad exardescendum est, quae, nisi admoto igni, ignem
concipere possit3 sic nulla mens est tam ad com-
prehendendam vim oratoris parata, quae possit in-
cendi, nisi inflammatus ipse ad eam, et ardens, ac-
cesseris.

XLVI. Ac, ne forte hoc magnum ac mirabile
esse videatur, hominem toties irasci, toties dolere,
toties omni animi motu concitari, praesertim in rebus
alienis, magna vis est earum sententiarum, atque
eorum locorum, quos agas tractesque dicendo, nihil
ut opus sit simulatione et fallaciis. Ipsa enim natura
. orationis ejus, quae suscipitur ad aliorum animos per-
mov endos, oratorem ipsum magis etiam, quam quem-
quam eorum qui audiunt, permovet. Et ne hoc m
causis, in judiciis, in amicorum periculis, in con-
cursu hominum, in civitate, in foro, accidere mire-
mur, cum agitur non solum ingenii nostri existi-
matio (nam id esset levius; quamquam, cum pro-
fe÷ sus sis, te id posse facere, quod pauci, ne id qui-
dem negligendum est). sed alia sunt majora multo,
fides, officium, diligentia3 quibus rebus adducti,
etiam cum alienissimos defendimus, tamen eos alie-
nos, si ipsi viri boni volumus haberi, existimare non
possumus. Sed (ut dixi) ne hoc m nobis mirum esse
videatur, quid potest esse tam fictum, quam versus,
quam scena, quam fabulae. '³ tamen in hoc genere
saepe ipse vidi, cum ex persona mihi ardere oculi
hominis histrionis viderentur, spondalia illa dicentis,

‘⁶ Segregare gib} te ausus, aut sine ino Salamina
ingre

Neque paternum adspectum es veritus ?”

