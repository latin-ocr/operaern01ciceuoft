430 DE CLARIS ORATORIBUS, CAP- 80.

quod multis locis in jurisconsultorum includitur for-
mulis, id ubi esset, videbat.

LXXX. Accedebat ordo rerum plenus artis, actio
liberalis, totumque dicendi placidum et sanum genus.
Quod si est optimum, suaviter dicere ς nihil est, quod
melius hoc quaerendum putes. Sed, cum a nobis paulo
ante dictum sit, tria videri esse, quae orator efficere
deberet, ut doceret, ut delectaret, ut moveret3 duo
summe tenuit, ut et rem iHustraret disserendo, et
animos eorum, qui audirent, devinciret voluptate.
Aberat tertia illa laus, qua permoveret atque incita-
ret animos, quam plurimum pollere diximus3 nec
erat ulla vis atque contentio ι 51νο 001151110, quod eos,
quorum altior oratio, actioque esset ardentior, furere
et bacchari arbitraretur, sive quod natura non esset
ita factus, sive quod non consuesset, sive quod non
posset. Hoc unum illi, si nihil utilitatis habebat,
abfuit3 si opus erat, defuit. Quinetiam memini, cum
in accusatione sua Q, Gallio crimini dedisset, sibi
eum venenum paravisse, idque a se esse deprehen-
sum, seseque chirographa, testificationes, indicia,
quaestiones, manifestam rem, deferre diceret, deque
eo crimine accurate et exquisite disputavisset: me
in respondendo, cum essem argumentatus, quantum
res ferebat3 hoc ipsum etiam posuisse pro argumen-
to, quod ille, cum pestem capitis sui, cum indicia
mortis, se comperisse manifesto, et manu tenere di-
ceret, tam solute egisset, tam leniter, tam oscitanter.
“ Tu istuc, M. Calidi, nisi fingeres, sic ageres Ρ
praesertim cum ista eloquentia alienorum hominum
pericula defendere acerrime soleas, tuum negligeres?
Ubi dolor? ubi ardor animi, qui etiam ex infantium
ingeniis elicere voces et querelas solet? Nulla per-
turbatio animi, nulla corporis, frons non percussa,
non femur: pedis (q uod minimum est) nulla sup-
plosio. Itaque tantum abfuit, ut inflammares nostros
animos3 somnum isto loco vix tenebamus.” Sic nos

