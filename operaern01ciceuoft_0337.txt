DE ORATORE, Lm. 111 CAP. 28. 319

tem habent deprecationem, aut miserationem, alii
vero ancipites disputationeS, in quibus de universo
genere in utramque partem disseri copiose licet: quae
exercitatio nunc propria duarum philosophiamm, de
quibus ante dixi, putatur, · apud antiquos erat eorum,

aquibus omnis de rebus forensibus dicendi ratio et
copia petebatur. De virtute enim, de officio, de aequo
et bono, de dignitate, utilitate, honore, ignominia,
praemio, poena, similibusque de rebus, in utramque
partem dicendi animos, et vim, et artem habere de-
bemus. Sed, quoniam, de nostra possessione depulsi,
in parvo et eo litigioso praediolo relicti sumus, et,
aliorum patroni, nostra tenere tuerique non potui-
mus ; ab iis (quod indignissimum est) qui in nostrum
patrimonium irruperunt, quod opus est nobis, mutue..
mur.

XXVIII. Dicunt igitur nunc quidem illi, qui ex
particula parva urbis ac loci nomen habent, et Peri.
patetici philosophi aut Academici nominantur, (olim
autem, propter eximiam terum maximarum scien-
tiam, a Graecis politici philosophi appellati, univer.
sarum rerum publicarum nomine vocabantur) omnem
civilem orationem in horum alterutro genere versari,
aut definitae controversiae certis temporibus ac reis,
hoc modo: Placeatne a Carthaginiensibus captivos
nostros, redditis suis, recuperari ¹? aut infinite de
universo genere quaerentis ε Quid omnino de captivo
statuendum ac sentiendum sit? Atque horum supe-
rius illud genus causam aut controversiam appellant ;
eamque tribus, lite, aut deliberatione, aut laudatione,
definiunt: haec autem altera quaestio infinita et quasi
proposita, consultatio nominatur, atque hactenus 10-
quuntur.

Etiam hac, in instituendo, divisione utuntur, sed ·
ita, non ut jure aut judicio, ut denique recuperare
amissam possessionem, sed ut, ex jure civili surculo
defringendo, usurpare videantur. Nam illud alterum
genus, quod est temporibus, locis, reis definitum,

