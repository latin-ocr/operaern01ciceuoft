140 DE ORATORE, L1n.1. CAr. 17.

liberior, multis vero ornandi generibus socius, ac paene
par: in hoc quidem certe prope idem, nullis ut ter-
minis circumscribat aut definiat Jus suum, quo minus
ei liceat eudem illa facultate et copia vagari, qua velit.
Namque iflud quare, Scaevola, negasti te fuisse latu-
rum, nisi in meo ‘regno esses, quod in omni genere
sermonis, in omni parte humanitatis, dixerim orato-
rem perfectum esse debere? Nunquam, mehercule,
hoc dicerem, si eum, quem fingo, meipsum esse ar-
bitrarer. Sed, ut solebat C. Lucilius saepe dicere,
(homo tibi subiratus, mihi propter cam ipsam causam
minus, quam volebat, familiaris, sed tamen et doctus
et perurbanus) sic sentio, neminem esse in oratorum
numero habendum, qui non sit omnibus iis artibus,
quae sunt libero dignae, perpolitus; quibus ipsis, si in
dicendo non utimur, tamen apparet atque exstat,
utrum simus earum rudes, an didicerimus. Ut, qui
pila ludunt, non utuntur in ipsit lusione artificio pro—
prio palaestraeg sed indicat ipse motus, didicerintne
palaestram, an nesciant: et qui aliquid fingunt, etsi
tum pictura nihil utuntur, tamen, utrum sciant pin-
gere, an nesciant, non obscurum est: sic, in orationi-
bus hisce ipsis judiciorum, concionum, sen atus, etiamsi
proprie caeterae non adhibentur artes, tamen facile de-
claratur, utrum is, qui dicat, tantummodo in hoc
declamatorio sit opere jactatus, an ad dicendum om-
nibus ingenuis artibus instructus accesserit.

XVII. Tum ridens Scaevola, Non luctabor, in-
quit, tecum, Crasse, amplius: id enim ipsum, quod
contra me locutus es, artificio quodam es consecutus,
ut et mihi, quae ego vellem non esse oratoris, conce-
deres3 et ea ipsa, nescio quomodo, rursus detor-
queres, atque oratori propria traderes. Haec, cum ego
praetor Rhodum venissem, et cum summo ino doctore
istius disciplinae Apollonio, ea, quae a Panaetio acce-
peram, contulissem, irrisit illc quidem, ut solebat,
philosophiam, atque contelnsitz multaque non tam
graviter dixit, quam facete. Tua autem fuit, oratio

