230 DE ORATORE, 11113. 11. CAP. 36.

tus, diligentia est: ut his rebus adhibeat, tamquam
lumen aliquod, memoriam, ut vocem, ut vires [haec
magna sunt.] Inter ingenium quidem et diligentiam,
perpaululum loci reliquum est arti. Ars demonstrat
tantum, ubi quaeras, atque ubi sit illud, quod studeas
invenire3 reliqua sunt in cura, attentione animi,
cogitatione, vigilantia, assiduitate, 1abore3 complec-
tar uno verbo, quo saepe jam usi sumus, diligentia3
qua una virtute omnes virtutes reliquae continentur.
Nam orationis quidem copia videmus ut abundent
philosophi, qui, ut opinor, (sed tu haec, Catule, me-
lius) nulla dant praecepta dicendi ς nec idcirco minus,
quaecumque res proposita est, suscipiunt, de qu'a co-
piose et abundanter loquantur.

XXXVI. Tum Catulus, Est, inquit, ut dicis,An-
toni, ut plerique philosophi nulla tradant praecepta
dicendi, et habeant paratum tamen, quid de quaque
re dica’nt. Sed Aristoteles (is, quem maxime ego
admiror) proposuit quosdam locos, ex quibus omnis
argumenti via, non modo ad philosophorum disputa-
tionem, sed etiam ad hanc, qua in causis utimur,
inveniretur: a quo quidem homine jamdudum, An-
toni, non aberrat oratio tua, sive tu similitudine illius
divini ingenii in eadem incurris vestigia, sive etiam
illa ipsa legisti atque didicisti3 quod quidem magis
verisimile videtur. Plus enim te operae Graecis dedisse
rebus video, quam putaramus. Tum ille, Verum, in-
quit, ex me audies, Catule. semper ego existimavi,
jucundiorem et probabiliorem huic populo oratorem
fore, qui, primum, quam minimam artificii alicujus,
deinde nullam Graecarum rerum, significationem da-
ret. Atque ego idem existimavi, pecudis esse, non
hominis, cum tantas res Graeci susciperent, profite-
rentur, agerent, seseque et videndi res obscurissimas,
et bene vivendi, et copiose dicendi rationem homini-
bus daturos pollicerentur, non admovere aurem, et, “
si palam audire eos non auderes, ne minueres apud
tuos cives auctoritatem tuam, subauscultando tamen

