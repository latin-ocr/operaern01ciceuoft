DE ORATORE, Lm. 11. CAP. 77. 273

terae, non adversarium. Ex quo etiam illud assequor,
ut, si quis mihi maledicat, petulans, aut plane insa-
nus, oese videatur.

In ipsis autem argumentis si quid posueris aut
aperte falsum, aut ei, quod dixeris, dicturusve sis,
contrarium, aut genere ipso remotum ab usu judi-
ciorum ac foro, nihilne noceas? Quid multa? omnis
cura mea solet m hoc versari semper, (dicam enim
saepius) si possim, ut boni aliquid efficiam dicend03
sin id minus, ut certe nequid mali.

LXXVI. Itaque nunc illuc redeo, Catule, in quo
tu me paulo ante laudabas, ad ordinem collocatio-
nemque rerum ac locorum. Cujus ratio est duplex z
altera, quam affert natura causarum; altera, quae
oratorum judicio et prudentia comparatur. Nam, ut
aliquid ante rem dicamus, deinde, ut rem expona-
mus, post ut eam probemus nostris praesidiis confir-
mandis, contrariis refutandis, deinde ut concludamus,
atque ita peroremus, hoc dicendi genus natura ipsa
praescribit.

Ut vero statuamus, ea, quae probandi, docendi,
persuadendi causa dicenda sunt, quemadmodum com-
ponamus3 id est vel maxime proprium oratoris pru-
dentiae. Multa enim occurrunt argumenta: multa,
quae in dicendo profutura videantur: sed eorum par-
tim ita levia sunt, ut contemnenda sint: partim, etiam
si quid habent adjumenti, sunt nonnunquam ejus-
modi, ut insit in iis aliquid vitii3 neque tanti sit
illud, quod prodesse videatur, ut cum aliquo malo
conjungatur. Quae autem sunt utilia atque firma, si
ea tamen (ut saepe fit) valde multa sunt; ea, quae ex
iis aut levissima sunt, aut aliis gravioribus consimilia,
secerni arbitror oportere, atque ex oratione remox eri.
Equidem cum colligo argumenta causarum, non tam
ea numerare soleo, quam expendere.

LXXVII. Et quoniam (quod saepe jam dixi) tri-
bus rebus [omnes] ad nostram sententiam perducimus,
aut docendo, aut conciliando, aut permovend03 una

