96 DE INVENTIONE, Lm. ΙΙ. CAP. 34.

minem mirari conveniet, si aut in his, aut in aliis
exemplis, scripti quoque controversiam adjunctam vi-
debit. Quo de genere post erit nobis separatim di-
cendum, propterea quod quaedam genera causarum
simpliciter et ex su‘a vi considerantur, quaedam au-
tem sibi aliud quoque aliquod controversiae genus as-
sumunt. Quare, omnibus cognitis, non erit difficile
in unamquamque causam transferre, quod ex eo
quoque genere conveniet· ut in his exemplis conces-
sionis inest omnibus scripti controversia ea, quae ex
scripto et sententia nominatur: sed quia de conces-
sione loquebamur, in eam pra ‘epta dedimus. Alio
autem loco de scripto et sententia dicemus. N unc in
alteram concessionis partem considerationem inten-
demus.

XXXIV. Deprecatio est, in qua non defensio
facti, sed ignoscendi postulatio, continetur. Hoc ge2
nus vix in judicio probari potest, ideo quod, concesso
peccato, difficile est ab eo qui peccatorum vindex
esse debet, ut ignoscat, impetrare. Quare parte ejus
generis, cum causam non in eo constitueris, uti lice-
bit. Ut si pro aliquo claro aut forti viro, cujus in
rempublicam multa sint beneficia, dixeris3 possis,
cum videaris non uti deprecatione, uti tamen, ad
hunc modum: Quod si, judices, hic pro suis benefi-
ciis, pro suo studio, quod in vos habuit semper, tali
suo tempore, multorum suorum recte factorum causa,
uni delicto ut ignosceretis postularet, tam dignum
vestra mansuetudine quam virtute hujus esset, judi-
ces, a vobis hanc rem, hoc postulante, impetrari.
Deinde augere beneficia licebit, et judices per locum
communem ad ignoscendi voluntatem deducere.
Quare hoc genus quamquam in judiciis non versa-
tur, nisi quadam ex ,parte3 tamen quia et pars ipsa
inducenda nonnunquam est, et in senatu aut in con-
silio saepe omni in genere tractanda, in id quoque
praecepta ponemus. Nam in senatu, et in consilio, de
Syphace diu deliberatum est; et de Q. Numitorio

