DE INVENTIONE, Lm. 11. cm». 42. 103

collocasset: nam ex his sententia scriptoris maxime
perspicitur. Deinde, quo tempore scriptum sit, quae-
rendum est, ut, quid eum voluisse in ejusmodi tem-
pore verisimsse sit, inteffigatur. Post, ex delibera„
tionis partibus, quid utilius et quid honestius, et illi
ad scribendum, et his ad comprobandum sit, de-
monstrandum: et ex his, si quid amplificationis da-
bitur, communibus utrosque locis uti oportebit.
XLII. Ex scripto et sententia controversia con-
sistit, cum alter verbis ipsis, quae scripta sunt, utitur,
alter ad id, quod scriptorem sensisse dicet, onmem
adjungit dictionem. Scriptoris autem sententia ab
eo, qui sententia se defendet, tum semper ad idem
spectare, et idem velle, demonstrabitur3 tum aut ex
facto, aut ex eventu aliquo, ad tempuS, id quod insti-
tuit, accommodabitur. Semper ad idem spectare,
hoc modo: Paterfamilias, cum liberorum nihil ha-
beret, uxorem autem haberet, in testamento ita
scripsit; “ Si mihi filius genitus unus, pluresve, is
mihi haeres esto :’' deinde, quae assolent. Postea,
“ Si filius ante moritur, quam in tutelam suam ve-
nerit, tu mihi,” dicebat, “ secundus haeres esto.’'¹
Filius non est natus. Ambigunt agnati cum eo qui
est haeres, si filius ante, quam in suam tutelam ve-
niat, mortuus sit. In hoc genere non potest hoc
dici, ad tempus, aut ad eventum aliquem, senten-
tiam scriptoris oportere accommodari, propterea,
quod ea sola demonstratur, qua fretus ille, qui con-
tra scriptum dicit, suam esse haereditatem defendit.
Alterum autem genus est eorum, qui sententiam in-
ducunt; in quo non simplex voluntas scriptoris os-
tenditur, quae in omne tempus et in omne factum
idem valeat; sed ex quodam facto aut eventu ad
tempus interpretanda dicitur. Ea partibus juridi-
cialis assumtivae maxime sustinetur. Nam tum inf
ducitur comparatio, ut in eum, qui, cum lex aperm
portas noctu vetaret, aperuit quodam in bello, et
auxilia quaedam in oppidum recepit, ne ab hostibus

