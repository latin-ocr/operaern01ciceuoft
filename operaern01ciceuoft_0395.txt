DE CLARIS ORATORIBUS, CAP. 23. 377

dine cum servis literatis fuisse, quorum aliis aliud
dictare eodem tempore solitus esset: interim cum
esset ei nuntiatum tempus esse, exisse in aedes eo
colore, et iis oculis, ut egisse causam, non commen-
tatum putares. Addebat etiam, idque ad rem perti-
nere putabat, scriptores illos male mulcatos exisse
cum Galbag ex quo significabat, illum, non in
agendo solum, sed etiam in meditando, vehementem
atque incensum fuisse. Quid multa? magna ex-
spectatione, plurimis audientibus, coram ipso Laelio
sic illam causam, tanta vi tantaque gravitate, dixisse
Galbam, ut nulla fere pars orationis silentio praeter-
iretur. Itaque multis querelis, multaque misera-
tione adhibita, socios, omnibus approbantibus, illa
die, quaestione liberatos esse.

XXIII. Ex hac Rutiliana narratione suspicari li-
cet, cum duae summae sint in oratore laudes, una
subtiliter disputandi, ad docendum3 altera graviter
agendi, ad animos audientium permovendos 3 multo-
que plus proficiat is, qui inflammet judicem, quam
ille, qui doceat; elegantiam in Laelio, vim in Galba
fuisse. Quae quidem vis tum maxime cognita est,
cum, Lusitanis a Ser. Galba praetore, contra inter-
positam (ut existimabatur) fidem, interfectis, T. Li-
bone tribuno plebis populum incitante, et rogationem
in Galbam, privilegii similem, ferente, summa se-
nectute, ut ante dixi, M. Cato, legem suadens, in
Galbam multa dixit: quam orationem in “ Ori-
gines'’ suas retulit, paucis antequam mortuus est, an
diebus, an mensibus? Tum igitur nihil recusans
Galba pro sese, et populi Romani fidem implorans,
cum suos pueros, tum C. Galli etiam filium, flens
commendabat3 cujus orbitas et fletus mire misera-
bilis fuit propter recentem memoriam clarissimi pa-
tris: isque se tum eripuit flamma, propter pueros
misericordia populi commota, sicut idem scriptum
reliquit Cato. Atque etiam ipsum Libonem non in-

2 x 3

