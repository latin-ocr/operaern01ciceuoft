186 DE ORATORE, Lm. Ι. ΟΑΡ. 60.

trionum more elaborare. Quid est oratmi tam necessa-
rium, quarn vox? tamen, me auctore, nemo dicendi
studiosus, Graecorum more >et tragoedorum, voci ser-
viet, qui et annos complures sedentes declamitant, et
quotidie, antequam pronuntient, vocem cubantes sen-
sim'excitant, eamdemque, cum egerunt, sedentes ab
acutissimo sono usque ad gravissimum sonum reci-
piunt, et quasi quodam modo colligunt. Hoc nos si
facere velimus, ante condemnentur ii, quorum causas
receperimus, quam toties, quoties praescribitur, paea-
nem aut [munionem] citarimus. Quod si in gestu,
qui multum oratorem adjuvat, et in voce, quae una
maxime eloquentiam vel commendat vel sustinet,
elaborare nobis non licet3 ac tantum in utroque
assequi possumus, quantum, in hac acie quotidiani
Α 'muneris, spatii nobis datur3 quanto minus est ad
juris civilis perdiscendi occupationem descendendum Ρ
quod et summatim percipi sine doctrina potest, et
:gihanc habet ab illis rebus dissimilitudinem, quod vox
*et gestus subito sumi, et aliunde arripi, non potest3
· juris utilitas, ad quamque causam, quamvis repente,
vel a peritis vel de libris depromi potest. Itaque illi
disertissimi homines ministros habent in causis juris
peritos, cum ipsi sint imperitissimi, et qui (ut abs te
paulo ante dictum est) pragmatici vocantur. In quo
nostri omnino melius multo, quod. clarissimorum ho-
?inum auctoritate leges et jura tecta esse voluerunt.
ed tamen non fugisset hoc Graecos homines, si ita
necesse esse arbitrati essent oratorem ipsum erudire
in jure civili, non ei pragmaticum adjutorem dare.
LX. Nam, quod dicis ‘ss‘ senectutem a solitudine
vindicari juris civilis scientia ;” fortasse etiam pecuniae
magnitudine, Sed nos, non quid nobis utile, verum
quid oratori necessarium sit, quaerimus: quamquam,
quoniam multa ad oratoris similitudinem ab uno ar-
tifice sumimus, solet idem Roscius dicere, se, quo
plus sibi aetatis accederet, eo tardiores tibicinis modos,
et cantus remissiores, esse facturum. Quod si ille,

