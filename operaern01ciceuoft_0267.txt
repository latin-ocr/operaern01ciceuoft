DE ORATORE, Lm. 11. CAP. 55. 249

homines 'et creat imitatores et narratores facetos, et
vultu adjuvante, et voce, et ipso genere sermonis);
tum vero in hoc altero dicacitatis, quid habet ars
loci, cuni ante illud facetum dictum emissum haerere
debeat, quam cogitari potuisse videatur ἶ) Quid enim
hic meus frater ab arte adjuvari potuit, cum a Phi-
lippo interrogatus, quid latraret, ‘⁶ Furem se vi-
dere,’‘ respondit? quid in omni oratione Crassus,
vel apud centumviros contra Scaevolam, vel contra
accusatorem Brutum, cum pro Cn. Planco diceret ?
Nam id, quod tu mihi tribuis, Antoni, Crasso est,
omnium sententia, concedendum ι non enim fere
quisquam reperietur, praeter hunc, in utroque genere
leporis excellens, et illo, quod in perpetuitate sermo-
nis, et hoc, quod in celeritate atque dicto est. Nam
haec perpetua contra Scaevolam Curiana defensio tota
redundavit hilaritate quadarn et joco 3 dicta illa bre-
via non habuit: parcebat enim adversarii dignitati3
in quo ipse servabat suam3 quod est hominibus fa-
cetis et dicacibus difficillimum, habere hominum ra-
tionem et temporum, et ea, quae occurrant, cum sal-
sissime dici possint, tenere. Itaque nonnulli ridiculi
homines hoc ipsum non insulse interpretantur. Di-
cere enim aiunt Ennium, “ flammam a sapiente
facilius ore in ardente opprimi, quam bona dicta te-
neat :'' haec scilicet bona dicta, quae salsa sint: nam
ea dicta appellantur proprio jam nomine.

LV. Sed, ut in Scaevolam continuit ea Crassus,
atque illo altero genere, in quo nulli aculei contu-
meliarum inerant, causam illam disputationemque
lusit; sic, in Bruto, quem oderat, et quern dignum
contumelia judicabat, utroque genere pugnavit. Quam
multa de balneis, quas nuper ille vendiderat, quarn
multa de amisso patrimonio dixit ἱ atque illa brevia,
cum ille diceret, se sine causa sudare ς “ Minime rni-
rum,'’ inquit3 “ modo enim existi de balneis.'' In-
numerabilia hujuscemodi fuerunt, sed non minus ju-
cunda illa perpetua. Cum enim Brutus duos lectores

