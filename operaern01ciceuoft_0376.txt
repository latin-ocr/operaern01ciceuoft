358 DE CLARIS ORATORIBUS, CAP. 4.

Recte, inquam, est visus. nam me istis scito literis,
ex diuturna perturbatione totius valetudinis, tam-

quam ad adspiciendam lucem, esse revocatum. At-

que ut, post Cannensem illam calamitatem, p1imum
Marceili ad Nolam proelio populus se Romanus
erexit, posteaque prosperae res deinceps multae con-
secutae sunt3 510, post rerum nostrarum et commu-

nium gravissimos casus, nihil ante epistolam Bruti
mihi accidit, quod vellem, aut quod aliqua ex parte
sollicitudines allevaret meas.

Tum Brutus, Volui id quidem efficere certe; et
capio magnum fructum, si quidem, quod volui, tanta
in re consecutus sum. Sed scire cupio, quae te Attici
literae delectaverint. Istae vero, inquam, Brute, non
modo delectationem 1111111, sed etiam, ut spero, salu-
tem, attulerunt. Salutem? inquit ille, quodnam tan-
dem genus istuc tam praeclarum literarum fuit? An
mihi potuit, inquam, esse aut gratior ulla salutatio,
aut ad hoc tempus aptior, quam illius libri, quo me
hic affatus, quasi jacentem excitavit? Tum ille,
Nempe eum dicis, inquit, quo iste omnem rerum
memoriam breviter, et, ut mihi quidem visum est,
perdiligenter complexus est Ρ Istum lpsum, inquam,
Brute, dico librum mihi saluti fuisse.

IV. Tum Atticus, Optatissimum mihi quidem
est, quod dicis: sed quid tandem habuit liber iste,
quod tibi aut novum, aut tanto usui, posset esse. 9
Ille vero et nov a, inquam, mihi quidem multa, et
eam utilitatem quam requirebam, ut, explicatis 01·-
dinibus temporum, uno in conspectu omnia viderem:
quae cum studiose tractare coepissem, ipsa mihi trac-
tatio literarum salutaris fuit3 admonuitque, Pompo-
ni, ut a te ipso sumerem 'aliquid ad me reficiendum,
teque remunerandum, si non pari, at grato tamen
munere: quamquam illud Hesiodium laudatur a
(100115, quod eadem mensura reddere jubet, qua ac-
ceperis, aut etiam cumulatiore, si possis. Ego autem
voluntatem tibi profecto emetiar: sed rem ipsam

