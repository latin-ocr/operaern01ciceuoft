DE CLARIS ORATORIBUS, CAP. 75. 425

undis literis, a similitudine Graecae locutionis abs-
traxerat, sonabatque contrarium Catulo, subagreste
quiddam planeque subrusticum, alia quidem, quasi
inculta et silvestri via, ad eamdem laudem pervenerat.
Sisenna autem, quasi emendator sermonis usitati cum
esse vellet, ne a C. Rusio quidem accusatore deterreri
potuit, quo minus inusitatis verbis uteretur. Quid-
nam istuc est? inquit Brutus: aut quis est iste C.
Rusius Ρ Et ille, Fuit accusator, inquit, vetus, quo
accusante Chritilium, Sisenna defendens dixit, quae-
dam ejus sputatilz‘ca esse crimina. Tum C. Rusius,
“ Circumvenior,’' inquit, ‘⁶ judices, nisi subvenitis.
Sisenna quid dicat, nescio ι metuo insidias. Sputati-
lica ,¹ quid est hoc :³ Sputa quid sit, scio: tilica
nescio.’' Maximi risus ε sed ille tamen familiaris
meus recte loqui putabat esse, inusitate loqui.

LXXV. Caesar autem, rationem adhibens, con-
suetudinem vitiosam et corruptam pura et incorrupta
consuetudine emendat. Itaque, cum ad hanc elegan-
tiam verborum Latinorum (quae, etiamsi orator non
sis, et sis ingenuus civis Romanus, tamen necessaria
est) adjungit illa oratoria ornamenta dicendi3 tum
videtur tamquam tabulas bene pictas collocare in
bono lumine. Hanc cum habeat praecipuain laudem
in communibus, non video cui debeat cedere. Splen-
didam quamdam, minimeque veteratoriam, rationem
dicendi tenet, voce, motu, forma etiam magnifica et
generosa quodammodo.

Tum Brutus, Orationes quidem ejus mihi vehe-
menter probantur; complures autem legi. Atque
etiam commentarios quosdam scripsit rerum suarum;
valde quidem, inquam, probandos: nudi enirn sunt,
recti, et venusti, omni ornatu orationis, tamquam
veste, detracto. Sed, dum voluit alios habere parata,
unde sumerent, qui vellent scribere historiam3 in-
eptis gratum fortasse fecit, qui volent illa calamistris
inurere; sanos quidem homines a scribendo deter-
ruit. Nihil enim est, in historia, pura et illustri

2 ο 3

