130 DE ORATORE, Lm. Ι. CAP. 8.

majores natu satis quiessent, et in ambulationem
ventum esset, dicebat tum, Scaevolam, duobus spa-
tiis tribusve factis, dixisse 2 Cur non imitamur,
Crasse, Socratem illum, qui est in Phaedro Platonis?
nam me haec tua platanus admonuit, quae non minus
ad opacandum hunc locum patulis est diffusa ramis,
quam illa, cujus ul ibram secutus est Socrates, quae
mihi videtur, non tam ipsa aquula quae describitur,
quam Platonis oratione, crevisse· et quod ille duris-
simis pedibus fecit, ut se abjiceret 111 herbam, atque
ita illa, qua e philosophi divinitus ferunt esse dicta,
loqueretur, id meis pedibus certe concedi est aequius.
Tum Crassum. Immo vero commodius etiam; pul-
vinosque poposcisse, et omnes in iis sedibus, quae
erant sub platano, consedisse dicebat.

VIII. Ibi, ut ex pristino sermone relaxarentur
animi omnium, solebat Cotta narrare, Crassum ser-
monem quemdam de studio dicendi intulisse. Qui
cum ita esset exorsus: Non sibi cohortandum Sulpi-
cium et Cottam, sed ‘magis utrumque collaudandum
videri, quod tantam jam essent facultatem adepti, ut
non aequalibus suis solum anteponerentur, sed cum
majoribus natu compararentur. Neque vero mihi
quidquam, inquit, praestabilius videtur, quam posse
dicendo tenere hominum coetuS, mentes allicere, vo-
luntates impellere, quo velis; unde autem velis, de-
ducere. Haec una res in omni libero populo, maxi-
meque in pacatis tranquillisque civitatibus, praecipue
semper floruit, semperque dominata est. Quid enim
est aut tam admirabile, quam ex infinita multitudine
hominum exsistere unum, qui id, quod omnibus na-
tura sit datum, vel solus, vel cum paucis, facere pos-
sit? aut tam jucundum cognitu atque auditu, quam
sapientibus sententiis gravibusque verbis ornata oratio
et polita? aut tam potens, tamque magnificum3 quam
populi motus, judicum religiones, senatus gravitatem,
unius oratione converti? Quid porro tam regium,
tam liberale, tam munificum, quam opem ferre sup-
plicibus, excitare afflictos, dare salutem, liberare pe-

