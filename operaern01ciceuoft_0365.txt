DE ORATORE, Lm. III. CAP. 55. 347

nutio, et quod in multis casibus ponitur, et quod, de
singulis rebus propositis ductum, refertur ad singula,
et ad propositum subjecta ratio, et item in distributis
supposita ratio, et permissio, et rursum alia dubitatio,
et improvisum quiddam, et dinumeratio, et alia cor-
rectio, et dissipatio, et quod continuatum, et inter-
ruptum, et imago, et sibi ipsi responsio, et immu-
tatio, et disjunctio, et ordo, et relatio, et digressio, et
circumscriptio. Haec enim sunt fere, atque horum
similia, (vel plura etiam esse possunt) quae senten-
tiis orationem, verborumque conformationibus, illu-
minent.

LV. Quae quidem te, Crasse, video, inquit Cotta,
quod nota esse nobis puteS, sine definitionibus et
sine exemplis effudisse. Ego vero, inquit Crassus, ne
illa quidem, quae supra dixi, nova vobis esse arbi-
trabar3 sed voluntati vestrum omnium parui. His
autem de rebus sol me ille admonuit, ut brevior es-
sem, qui, ipse jam praecipitans, me quoque haec prae-
cipitem paene evolvere coe'git. Sed tamen hujus ge-
neris demonstratio est, et doctrina ipsa, vulgaris:
usus autem gravissimus, et in hoc toto dicendi studio
difficillimus.

Quamobrem, quoniam de ornatu omni orationis
sunt omnes, si non patefacti, at certe commonstrati
loci; nunc, quid aptum sit, hoc est, quid maxime
deceat in oratione, videamus: quamquam id quidem
perspicuum est, non omni causae, nec auditori, neque
personae, neque tempori, congruere orationis unum
genus. Nam et causae capitis alium quemdam verbo-
rum sonum requirunt, alium rerum privatarum at-
que parvarum : et aliud dicendi genus deliberationes,
aliud laudationes, aliud judicia, aliud sermones, aliud
consolatio, aliud objurgatio, aliud disputatio, aliud
historia desiderat. Refert etiam, qui audiant, sena-
tus, an populus, an judices, frequenteS, an 11311λοί, an
singuli. et, quales ipsi quoque oratores, qua sint
aetate, honore, auctoritate, debet videri: tempus pacis

