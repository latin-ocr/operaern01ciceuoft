362 DE CLARIS ORATORIBUS, CAP. 8.

omni genere virtutis, hac tamen fuit laude clarissi-
mus. Cleonem etiam temporibus illis, turbulentum
illum quidem civem, sed tamen eloquentem constat
fuisse. Huic aetati suppares Alcibiades, Critias, The-
ramenes: quibus temporibus quod dicendi genus vi-
guerit, ex Thucydidis scriptis, qui ipse tum fuit, in-
telligi maxime potest. Grandes erant verbis, crebri
sententiis, compressione rerum breves, et ob eam ip-
sam causam interdum subobscuri.

VIII. Sed, ut intellectum est, quantam vim ha-
beret accurata et facta quodammodo oratio3 tum
etiam magistri dicendi multi subito exstiterunt 3 tum
Leontinus Gorgias, Thrasymachus Chalcedonius,
Protagoras Abderites, Prodicus Ceus, Hippias Eleus,
in honore magno fuit; aliique multi temporibus
eisdem docere se profitebantur, arrogantibus sane
verbis, quemadmodum causa inferior (ita enim lo-
quebantur) dicendo fieri superior posset. Iis oppo-
suit sese Socrates, qui subtilitate quadam disputandi
refellere eorum instituta solebat verbis. Hujus ex
uberrimis sermonibus exstiterunt doctissimi viriz
primumque tum philosophia, non illa de natura,
quae fuerat antiquior, sed haec, in qua de bonis re-
bus et malis, deque hominum vita et moribus dispu-
tatur, inventa dicitur. Quod quoniam genus ab hoc,
quod proposuimus, abhorret, philosophos aliud in
tempus rejiciamus: ad oratores, a quibus digressi
sumuS, revertamur.

Exstitit igitur, jam senibus illis, quos paulo ante
diximus, Isocrates, cujus domus cunctae Graeciae quasi
ludus quidam patuit, atque officina dicendi ; magnus
orator, et perfectus magister, quamquam forensi luce
caruit, intraque parietes aluit eam gloriam, quam
nemo (meo quidem judicio) est postea consecutus. Is
et ipse scripsit multa praeclare, et docuit alios: et,
cum caetera melius quam superiores, tum primus,
intellexit, etiam in soluta oratione, dum versum ef-
fugeres, modum tamen et numerum quemdam opor-

