DE ORATORE, Lm. II. CAP. 80. 277

aut alliciendum aut incitandum, ex iis locis trahitur,
qui, ad motus animorum conficiendos, inerunt in
causag quos tamen totos in principio explicari non
oportebit, sed tantum impelli primo judicem leviter,
ut jam inclinato reliqua incumbat oratio.

LXXX. Connexum autem ita sit principium con-
sequenti orationi, ut non, tamquam citharoedi prooe-
mium affictum aliquod, sed cohaerens cum omni cor-
pore membrum, esse videatur. Nam nonnulli, cum
illud meditati ediderunt, sic ad reliqua transeunt, ut
audientiam sibi fieri nolle videantur. Atque ejus-
modi illa prolusio debet esse, non ut Samnitum,
qui vibrant hastas ante pugnam, quibus in pugnando
nihil utuntur; sed ut ipsis sententiis, quibus prolu-
serunt, vel pugnare possint.

N artarev vero rem quod breviter jubent ς si brevi-
tas appellanda est, cum verbum nullum redundat,
brevis est L. Crassi orati03 sin tum est brevitas, cum
tantum verborum est, quantum necesse est, aliquan-
do id opus est: sed saepe obest vel maxime in nar-
rando, non solum quod obscuritatem affert, sed etiam
quod eam virtutem, quae narrationis est maxima, ut
jucunda, et ad persuadendum accommodata sit, tollit.
Ut illa, “N am is postquam excessit ex ephebis,'' quam
longa est narratio ἱ Mores adolescentis ipsius, et ser·-
vilis percontatio, mors Chrysidis, vultus et forma et
lamentatio sororis, reliqua, pervarie jucundeque nar-
rantur. Quod si hanc brevitatem quaesisset,

“ Effertur3 imus; ad sepulcrum venimus:
In ignem posita est,”

[fere decem versiculis] totum conficere potuisset ε
quamquam hoc ipsum, ‘⁶ Effertur, imus,’' concisum
est, ita, ut non brevitati servitum sit, sed magis ve-
nustati. Quod si nihil fuisset, nisi, ‘⁶ In ignem posita
’ est ;” tamen res tota cognosci facile potuisset. Sed et
festivitatem habet narratio distincta personis, et in-
(thetor.) voL. 1. 2 B

