82 DE INVENTIONE, LIB. ΙΙ. CAP. 22.

nec unquam factum est, ut ejusdem pecuniae alius
testamento, alius lege, haeres esset. Infirmatio haec
erit, Non est una pecunia3 propterea, quod altera
jam erat pupilli adventicia3 cujus haeres non, illo
tempore, testamento quisquam scriptus erat, si quid
pupiJJo accidisset3 et de altera, patris etiam nunc
mortui voluntas plurimum valebat, quae jam mortuo
pupillo suis haeredibus concedebat. Judicatio est,
U nane pecunia fuerit: ac, si hac erunt usi infirma-
tione, Posse plures esse unius pecuniae haeredes dis-
similibus de causis; de eo ipso judicatio nascitur,
Possintne ejusdem pecuniae plures dissimilibus ge-
neribus esse haeredes.

XXII. Ergo una in constitutione intellectum est,
quomodo et rationes, et rationum infirmationes, et
praeterea judicationes, plures fiant.

N unc hujus generis praecepta videamus. Utrisque,
aut etiam omnibus, si plures ambigent, jus ex qui-
bus rebus constet, est considerandum. Initium ergo
ejus ab natura ductum videtur: quaedam autem, ex
utihtatis ratione, aut perspicua nobis aut obscura, in
consuetudinem venisse. post autem, approbata quae-
dam, aut a consuetudine aut a vero utflia visa, legi-
b is esse firmata3 ac naturae quidem jus esse, quod
nobis non opinio, sed quaedam innata vis, afferat, ut
religionem, pietatem, gratiam, vindicationem, obser-
vantiam, veritatem. Religionem, eam, quae in metu
et caerimonia Deorum sit, appellant ι pietatem, quae,
erga patriam aut parentes, aut alios sanguine oon-
junctos, officium conservare moneat: gratiam, quae,
in memoria et remuneratione officiorum, et honoris
et amicitiarum observantiam teneat· vindicationem,
per quam, vim et contumeliam, defendendo aut ul-
ciscendo, propulsamus a nobis, et a nostris, qui nobis
esse cari debent, et per quam peecata punimus: ob-
servantiam, per quam, aetate aut sapientia aut ho-
nore aut aliqua dignitate antecedentes veremur, et
colimus: veritatem, per quam damus operam, ne

