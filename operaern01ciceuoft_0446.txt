428 DE CLARIS ORATORIBUS, CAP. 78.

stantes loqui, ut mihi imprudens M. Servilium prae2
teriisse videare. .

LXXVIII. Non, inquam, ego istuc ignoro, Pom-
poni, multos fuisse, qui verbum nunquam in publico
fecissent, cum melius aliquanto possent, quam isti
oratores quos colligo, dicere: sed, his commemo-
randis, etiam illud assequor, ut intelligatis primurn,
ex omni numero, quam non multi ausi sint dicere3
deinde, ex iis ipsis, quam pauci fuerint laude digni.
Itaque ne hos quidem equites Romanos, amicos nos-
tros, qui nuper mortui sunt, P. Cominium Spoleti-
num, quo accusante defendi C. Cornelium; in quo
et compositum dicendi genus, et acre, et expeditum
fuit: T. Accium Pisaurensem, cujus accusationi re-
spondi pro A. Cluentio; qui et accurate dicebat, et
satis copiose: eratque praeterea doctus Hermagorae
praeceptis: quibus etsi ornamenta non satis opima
dicendi, tamen, ut hastae velitibus amentatae, sic apta
quaedam, et parata singulis causarum generibus, ar-
gumenta traduntur: studio autem neminem, nec in-
dustria, majore cognovi Quamquam ne ingenio
quidem qui praestiterit, facile dixerim, C. Pisoni,
genero meo. Nullum tempus illi unquam vacabat
aut a forensi dictione, aut a commentatione domes-
tica, aut a scribendo, aut a cogitando. Itaque tantos
processus efficiebat, ut evolare, non excurrere, vide-
retur· eratque verborum et delectus elegans, et apta
et quasi rotunda constructio· cumque argumenta
excogitabantur ab eo multa, et firma ad probandum,
tum concinnae acutaeque sententiae3 gestusque natura
ita venustus, ut ars etiam, quae non erat, et e disci-
plina motus quidam videretur accedere. Vereor, ne
amore videar plura, quarn fuerint in illo, dicere· 3
quod non ita est· alia enim de ino majora dici pos-
sunt: nam nec continentia, nec pietate, nec ullo ge-

nere virtutis, quemquam ejusdem aetatis cum illo
conferendum puto

