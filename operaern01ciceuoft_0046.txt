28 DE INVENTIONE‚ Lm. Ι. CAP. 28.

eum genere idem sit, fit aliud, quod parte quadam,
et specie, ut diximus, differat. Haec distribuitur in
tria genera, publicum, commune, singulare. Publi-
cum est, quod civitas universa aliqua de causa fre-
quentat, ut ludi, dies festus, bellum ε commune,
quod accidit omnibus eodem fere tempore, ut messis,
vindemia, calor, frigus: singulare autem est, quod
aliqua de causa privatim solet alicui accidere, ut nup-
tiae, sacrificium, funus, convivium, somnus. Modus
est, in quo, quemadmodum, et quo animo factum
sit, quaeritur. Ejus partes sunt, prudentia et impru-
dentia„ Prudentiae ratio quaeritur ex iis, quae clam,
palam, vi, persuasione, fecerit: imprudentia autem
in purgationem confertur, cujus partes sunt inscien-
tia, casus, necessitas3 et in affectionem animi, hoc
est, molestiam, iracundiam, amorem, et caetera, quae
in simili genere versantur. Facultates sunt, aut qui-
bus facilius fit, aut sine quibus aliquid confici non
potest.

XXVIII. Adjunctum autem negotio id intelligi-
tur, quod majus, et quod minus, et quod simile erit
ei negotio, quo de agitur, et quod aeque magnum, et
quod contrarium, et quod disparatum, et genus, et
pars, et eventus. Majus et minus, et aeque magnum,
ex vi, et ex numero, et ex figura negotii, sicut ex
statura corporis, consideratur. Simile autem ex spe-
cie comparabili, aut ex conferenda atque assimulanda
natura judicatur. Contrarium est, quod, positum in
genere diverso, ab eodem, cui contrarium esse dicitur,
plurimum distat, ut frigus calori, vitae mors. Dispa-
ratum autem est id, quod ab aliqua re per oppositio-
nem negationis separatur, hoc modog sapere, et non
sapere. Genus est, quod partes aliquas amplectitur,
ut cupiditas. Pars est, quae subest generi, ut amor,
avaritia. Eventus est alicujus exitus negotii, in quo
quaeri solet, quid ex quaque re evenerit, eveniat,
eventurum sit. Quare hocin genere, ut commodius,
quid eventurum sit, ante animo colligi possit, quid

