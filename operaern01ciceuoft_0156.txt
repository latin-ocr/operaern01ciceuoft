138 DE ORATORE, 11113. Ι. ΟΑΡ. 15.

ad sensus animorum atque motus vel inflammandos,
vel etiam exstinguendos (quod unum in oratore domi-
natur), sine diligentissima pervestigatione earum om-
nium rationum, quae de naturis humani generis ac mo·-
ribus a philosophis explicantur. Atque haud scio, an
minus hoc vobis sim probaturus : equidem non dubi-
tabo, quod sentio, dicere. Physica ista ipsa, et mathe-
matica, et quae paulo ante caeterarum artium propria
posuisti, scientiae sunt eorum qui illa profitentur: illus-
trare autem oratione si quis istas ipsas artes velit, ad
oratoris ei confugiendum est facultatem. Neque enim,
si Philonem illum architectum, qui Atheniensibus ar-
mamentarium fecit, constat, perdiserte populo ratio-
nem operis sui reddidisse, existimandum est, archi-
tecti potius artificio disertum, quam oratoris, fuisse.
N ec, si huic M. Antonio pro Hermodoro fuisset de
navalium opere dicendum, non, cum ab illo causam
didicisset, ipse ornate de alieno artificio copioseque
dixisset ἶ) Neque vero Asclepiades is, quo nos medico
amicoque usi sumus, tum, cum eloquentia vincebat
caeteros medicos, in 6ο ipso quod ornate dicebat, me-
dicinae facultate utebatur, non eloquentiae. Atque il-
lud est probabilius, neque tamen verum, quod Socra-
tes dicere solebat, omnes, in eo quod scirent, satis
esse eloquentes: illud verius, neque quemquam in
eo disertum esse posse quod nesciat, neque, si id op-
time sciat, ignarusque sit faciendae ac poliendae ora-
tionis, diserte id 1psum posse, de quo sciat, dicere.
XV. Quam ob rem, si quis universam et propriam
oratoris vim definire complectique vult, is orator erit,
mea sententia, hoc tam gravi dignus nomine, qui,
quaecumque res inciderit, quae sit dictione explicanda,
prudenter, et composite, et ornate, et memoriter di-
cat, cum quadam etiam actionis dignitate. Sin cui-
piam nimis infinitum videtur, quod lta posui.. “ qua-
cumque de re,’' licet hinc, quantum cuique videbitur,
circumcidat atque amputet: tamen illud tenebo; si,
quae caeteris in artibus aut studiis sita sunt, orator

