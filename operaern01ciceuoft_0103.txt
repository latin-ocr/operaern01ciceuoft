DE INVENTIONE, Lm. 11. CAP. 25. 85>

per se ipsum non sit probandum, ex eo cujus id
causa factum est, defenditur. Ea est hujusmodi:
Quidam imperator, cum ab hostibus circumsidere-
tur, neque effugere ullo modo posset, depactus est
cum eis, ut arma et impedimenta relinqueret, milites
educeret: itaque fecit: armis et impedimentis amis-
sis, praeter spem milites conservavit. Accusatur ma-
jestatis. Incurrit huc definitio. Sed nos hunc locum,
de quo agimus, consideremus. Intentio est, Non
oportuit arma et impedimenta relinquere. Depulsio
est, Oportuit. Quaestio est, Oportueritne? Ratio
est, Milites enim omnes perissent. Infirmatio est
aut conjecturalis, Non periissent, aut altera conjec-
turalis, Non ideo fecisti. Ex quibus sunt judica-
tiones, Periissentne? et, Ideone fecerit? aut haec
comparativa, cujus nunc indigemus, At enim satius
fuit amittere milites, quam arma et impedimenta
hostibus concedere. Ex qua judicatio nascitur, Cum
omnes perituri milites essent, nisi ad hanc pactionem
venissent, utrum satius fuerit amittere milites, an ad
hanc conditionem venire? Hoc causae genus ex his
locis tractari [oportebit, et adhibere] caeterarum quo-
que constitutionum rationem atque praecepta3 ac
maxime conjecturis faciendis infirmare illud, quod,
cum eo quod crimini dabitur, ii, qui accusabuntur,
comparabunt. Id fiet, si aut id quod dicent defen-
sores futurum Fuisse, nisi id factum esset, quo de
facto judicium est, futurum fuisse negabitur3 aut si
alia ratione, et aliam ob causam, ac dicet se reus fe-
cisse, demonstrabitur esse factum. Ejus rei confir-
matio, et item contraria de parte infirmatio, ex con-
jecturali constitutione sumetur. Sin autem certo no-
mine maleficii vocabitur in judicium, sicut in hac
causa (nam majestatis arcessitur), definitione et de-
finitionis praeceptis uti oportebit.

XXV. Atque hoc quidem plerumque in genere
accidit, ut et conjectura et definitione utendum sit.
Sin aliud quoque aliquod genus incidet, ejus generis

(Rhetor.) vol.. Î™. 1

