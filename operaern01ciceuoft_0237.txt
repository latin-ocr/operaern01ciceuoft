DE ORATORE, 11113. ΙΙ. CAP· 26. 219

primum causarum in judiciis, ex controversia facti.
In deliberationibus plerumque ex futuri, raro etiam
ex instantis aut facti. Saepe autem res non, sit, necne,
sed qualis sit, quaeritur3 ut cum L. Opimii causam
defendebat apud populum, audiente me, C. Carbo
consul, nihil de C. Gracchi nece negabam sed id
jure, pro salute patriae, factum esse dicebat. ut ei-
dem Carboni tribuno plebis, alia tum mente rempu-
blicam capessenti, P. Africanus de Ti. Graccho inter-
roganti, responderat, jure caesum videri. J ure autem
omnia defenduntur, quae sunt ejus generis, ut aut
oportuerit, aut licuerit, aut necesse fuerit, aut im-
prudentia, aut casu, facta esse videantur. J am quid
vocetur, quaeritur, cum, quo verbo quid appellandum
sit, contenditur; ut mihi ipsi cum hoc Sulpicio fuit
in Norbani causa summa contentio: pleraque enim
de iis, quae ab isto objiciebantur, cum confiterer, ta-
men ab illo majestatem minutam negabam. ex quo
verbo, lege Apuleia, tota illa causa pendebat. Atque
in hoc genere causarum nonnulli praecipiunt, ut ver-
bum illud, quod causam facit, lucide breviterque de-
finiat. Quod mihi quidem perquam puerile videri
solet: alia est enim, cum inter doctos homines, de
iis ipsis rebus quae versantur in artibus, disputatur,
verborum definitio; ut, cum quaeritur, quid sit ars,
quid sit lex, quid sit civitas· in quibus hoc praecipit
ratio atque doctrina, ut vis ejus rei, quam definias,
sic exprimatur, ut neque absit quidquam, neque su-
persit. Quod quidem in illa causa neque Sulpicius
fecit, neque ego facere conatus sum. Nam, quantum
uterque nostrum potuit, omni copia dicendi dilatavit,
quid esset majestatem minuere. Etenim definitio pri-
mum, reprehenso verbo uno, aut addito, aut demto,
saepe extorquetur e manibus. deinde genere ipso doc-
trinam redolet exercitationemque paene puerilem·
tum et in sensum et ιιι mentem judicis intrare non
potest: ante enim praeterlabitur, quam percepta est.
XXVI. Sed ιιι eo genere, in quo, quale sit quid,

