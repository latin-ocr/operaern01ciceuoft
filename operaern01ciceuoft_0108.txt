00 DE INVENTIO NE, Lm. ΙΙ. CAP. 29.

eum, qui cum id, quod arguitur, negare non possit,
tamen aliquid sibi spei comparet ex judiciorum per-
turbatione. Atque hic utilitatis judiciorum demon-
stratio, et de eo conquestio qui supplicium dederit
indemnatu33 in ejus autem, qui sumserit, audaciam
et crudelitatem, indignatio. Ab defensore, in ejus,
quem ultus sit, audaciam [sui conquestio z] rem
non ex nomine ipsius negotii, sed ex consilio ejus
qui fecerit, et causa, et tempore, considerari opor-
tere: quid mali futurum sit, aut ex injuria aut ex
scelere alicujus, nisi tanta et tam perspicua audacia
ab eo, ad eujus famam, aut ad parentes, aut ad li-
beros pertinuerit, aut ad aliquam rem, quam caram
esse omnibus, aut necesse est, aut oportet esse, fuerit
vindicata.

XXIX. Remotio criminis est, cum ejus intentio
facti, quod ab adversario infertur, in alium aut in
aliud demovetur. Id fit bipertito: nam tum causa,
tum res ipsa removetur. Causae remotionis hoc no-
-bis exemplo sit: Rhodii quosdam legarunt Athenas.
Legatis quaestores sumtum, quem oportebat dari,
non dederunt. Legati profecti non sunt. Accusam
tur. Intentio est, Proficisci oportuit. Depulsio est,
Non oportuit. Quaestio est, Oportueritne. Ratio est,
Sumtus enim, qui de publico dari solet, is ab quae-
store non est datus. Infirmatio est, Vos tamen id,
quod publice vobis datum erat negotii, conficere
oportebat. Judicatio est, Cum iis, qui legati erant,
sumtus, qui de publico debebatur, non daretur,
oportueritne eos conficere nihilominus legationem.
Hoc in genere primum, (sicut in caeteris) si quid aut
ex conjecturali aut ex alia constitutione sumi possit,
videri oportebit. Deinde pleraque et ex compara-
tione, et ex relatione criminis, in hanc quoque cau-
sam convenire poterunt. Accusator autem illum,
cujus culpa id factum reus dicet, primum defendet,
si poterit: sin minus poterit, negabit, ad hoc judi-
cium, illius, sed hujus quem ipse accuset, culpam

