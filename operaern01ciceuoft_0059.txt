DE INVENTIONE, L1B. Ι. CM». 4⁰1 41

praeterita, quatuor ex partibus argumentatio tracta-
tur, ad hunc modum: Judices, qui ex lege jurati
judicatis, legibus obtemperare debetis. Obtemperare
autem legibus non potestis, nisi id, quod scripturn
est in lege, sequamini: quod enim certius legis
scriptor testimonium voluntatis suae relinquere po-
tuit, quam, quod ipse magna cum cura atque dili-
gentia scripsit? Quod si literae non exstarent, mag-
nopere eas requireremus, ut ex his scriptoris volun-
tas cognosceretur; nec tamen Epaminondae permit.
teremus‚ ne si extra judicium quidem esset, ut is
nobis sententiam legis interpretaretur; nedum nunc
istum patiamur, cum praesto lex sit, non ex eo quod
apertissime scriptum est, sed ex eo quod suae causae
convenit, scriptoris voluntatem interpretari. Quod
si vos, judices, legibus obtemperare debetis, et id
facere non potestis, nisi, quod scriptum est in lege,
sequamini, quid causae est, quin istum contra legem
fecisse judicetis ? Assumtionis autem approbatione
praeterita, quadripertita sic fiet argumentatio: Qui
saepenumero nos per fidem fefellerunt, eorum ora-
tioni fidem habere non debemus. Si quid enim per-
fidia illorum detrimenti acceperimus, nemo erit,
praeter nosmetipsos, quem jure accusare possimus.
Ac primo quidem decipi incommodum est3 iterum,
stultum3 tertio, turpe. Carthaginienses autern‘per-
saepe jam nos fefeHerunt. Summa igitur amentia est
in eorum fide spem habere, quorum perfidia toties
deceptus sis. Utraque approbatione praeterita, triper-
tita fit, hoc pacto : Aut metuamus Carthaginienses
oportet, si incolumes eos reliquerimus3 aut eorum
urbem diruamus. Ac metuere quidem non oportet ε
restat igitur, ut urbem diruamus.

XL. Sunt autem, qui putent, nonnunquam posse
complexione supersederi, eum id perspicuum sit,
quod conficiatur ex ratiocinatione: quod si fiat, bi-
pertitam quoque fieri argumentationem, hoc modo:
¹ Si peperit, virgo non est: peperit autem. Hic satis

Ε 3

