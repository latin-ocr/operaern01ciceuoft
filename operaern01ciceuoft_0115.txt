DE INVENTIONE, Lm. ΙΙ. ΟΑΡ. 35. 97

Pullo, apud L. Opimium et ejus consilium, diu dic-
tum est. Et magis, in hoc quidem, ignoscendi quam
cognoscendi postulatio valuit: nam semper animo
bono se in populum Romanum fuisse, non tam fa-
cile probabat, cum conjecturali constitutione utere-
tur, quam ut, propter posterius beneficium, sibi ignos-
ceretur, cum deprecationis partes adjungeret.

XXXV. Oportebit igitur eum, qui, sibi ut ignos-
catur, postulabit, commemorare, si qua sua poterit
beneficia, et, si poterit, ostendere, ea majora esse,
quam haec quae deliquerit, ut plus ab eo boni quam
mali profectum esse videatur: deinde majorum suo-
rum beneficia, si qua exstabunt, proferre: deinde
ostendere, non odio neque crudelitate fecisse, quod
fecerit, sed aut stultitia, aut impulsu alicujus, aut
aliqua honesta aut probabili causa: postea polliceri,
et confirmare, se, et hoc peccato doctum, et beneficio
eorum, qui sibi ignoverint, confirmatum, omni tem-
pore a tali ratione abfuturum; deinde spem osten-
dere, aliquo se in loco, magno iis, qui sibi conces-
serint, usui futurum: postea, si facultas erit, se aut
consanguineum, aut jam a majoribus imprimis ami-
cum esse, demonstrabit; et amplitudinem suae vo-
luntatis, et nobilitatem generis eorum qui se salvum
velint, et dignitatern ostendere3 et caetera ea, quae
personis ad honestatem et amplitudinem sunt attri-
buta, cum conquestione, sine arrogantia, in se esse
demonstrabit, ut honore potius aliquo, quam ullo
supplicio, dignus esse videatur: deinde caeteros pro-
ferre, quibus majora delicta concessa sint. Ac mul-
tum proficiet, si se misericordem in potestate, et
propensum ad ignoscendum, fuisse ostendet. Atque
ipsum illud peccatum erit extenuandum, ut quam
minimum obfuisse videatur; et aut turpe aut inutile
demonstrandum, tali de homine supplicium sumere.
Deinde locis communibus misericordiam captare
oportebit ex iis praeceptis, quae in primo libro sunt
exposita.

(Rhetor.) vor„ 1. K

