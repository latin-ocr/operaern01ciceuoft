DE INVENTIONE‚ Lm. I. CAP. 5. 5

detur adeptus is, qui, qua re homines bestiis prae-
stent, ea in re hominibus ipsis antecellat. Hoc si
’ forte non natura modo neque exercitatione conficitur,
verum etiam artificio quodam comparatum non alie-
num est videre, quid dicant ii, qui quaedam ejus rei
praecepta nobis reliquerunt. Sed, antequam de prae-
ceptis oratoriis dicamus, videtur dicendum de genere
ipsius artis, de officio, de fine, de materia, de parti·
bus: nam, his rebus cognitis, facilius et expeditius
uniuscujusque animus ipsam rationem ac viam artis
considerare poterit.

V. Civilis quaedam ratio est, quae multis et magnis
ex rebus constat. Ejus quaedam magna et ampla
pars est artificiosa eloquentia, quam rhetoricam vo-
cant: nam neque cum iis sentimus, qui civilem
scientiam eloquentia non putant indigere; et ab iis,
qui eam putant omnem rhetoris vi et artificio conti-
neri, magnopere dissentimus: quare hanc oratoriam
facultatem in eo genere ponemus, ut eam civilis
scientiae partem esse dieamus. Officium autem ejus
facultatis videtur esse, dicere apposite ad persua.
sionem; finis, persuadere dictione. Inter officium
autem et finem hoc interest, quod in officio, quid
fieri, in fine, quid officio conveniat, consideratur:
ut medici officium dicimus esse, curare ad sanandum
apposite ; finem, sanare curatione: item oratoris quid‘
officium, et quid finem esse dicamus, intelligemus,
cum id, quod. facere debet, officium esse dicemus:
illud, cujus causa facere debet, finem appellabimus.

Materiam artis eam dicimus, in qua omnis ars, et
ea facultas quae conficitur ex arte, versatur. Ut si
medicinae materiam dicamus morbos ac vulnera,
quod in his omnis medicina versetur3 item, quibus
in rebus versatur ars et facultas oratoria, eas res ma-
teriam artis rhetoricae nominamus. Has autem res,
alii plures, alii pauciores existimaverunt. Nam Gor-
gias Leontinus, antiquissimus fere rhetor, omnibus

de rebus oratorem optime posse digere existimavit.
B

