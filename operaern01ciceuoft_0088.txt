70 DE INVENTIONE, 1111111. ΟΛΡ. 11.

victum, aut studium, aut fortunam, aut aliquid eo-
rum quae personis attributa sunt, ad eam causam,
qua commotum peccasse dicet, adjungere, atque ex
dispari quoque genere culparum, si ex pari sumendi
facultas non erit, improbare animum adversarii opor-
tebit3 ut, si avaritia inductum arguas fecisse, et ava-
rum eum, quem accuses, demonstrare non possis;
aliis affinem esse vitiis doceas, et ex ea re non esse
mirandum, qui in illa re 'turpis aut cupidus aut pe-
tulans fuerit, hac quoque in re eum deliquisse. Quan-
tum enim (10 honestate et auctoritate ejus, qui argui-
tur, detractum est, tantumdem de facultate totius
est defensionis deminutum. Si nulli affinis poterit
vitio reus ante admisso demonstrari ; locus inducetur
ille, per quem hortandi judices erunt, ut veterem fa-
mam hominis nihil ad rem putent pertinere3 nam
eum ante celasse, nunc manifesto teneri3 quare non
oportere hanc rem ex superiori vita spectari, sed su-
periorem vitam ex hac re improbari, et aut potesta-
tem ante peccandi non fuisse, aut causam: aut, 51
haec dici non poterunt, dicendum erit illud extre-
mum, non esse mirum, si nunc primum deliquerit.
nam necesse est, eum, qui velit peccare, aliquando
primum delinquere. Sin vita ante acta ignorabitur,
hoc loco praeterito, et, cur praetereatur, demonstrato,
argumentis accusationem statim confirmare opor-
tebit.

XI. Defensor autem primum, si poterit, debebit
vitam ejus, qui insimulabitur, quam honestissimam
demonstrare. Id faciet, si ostendet aliqua ejus nota
et communia officia; quod genus, in parentes, co-
gnatos, amicos, affines, necessarios: etiam quae magis
rara et eximia sunt, si ab eo, cum magno aliquo la-
bore aut periculo, aut utraque re, cum necesse non
esset, officii causa, aut in rempublicam, aut in pa-
rentes, aut in aliquos eorum qui modo expositi sunt,
factum aliquid esse dicet: deinde, si nihil deliquisse,
nulla cupiditate impeditum ab officio recessisse: quod

