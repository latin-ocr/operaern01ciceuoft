300 DE ORATORE, Lm. 111. CAP. 11.

limavit, ut id conformaret in utroque, quod utriusque
natura pateretur.

X. Haec eo mihi praedicenda fuerunt, ut, si non
omnia, quae proponerentur a me, ad omnium ves-
trum studium, et ad genus id, quod quisque vestrum
in dicendo probaret, adhaerescerent, id a me genus
exprimi sentiretis, quod maxime mihi ipsi probaretur.

Ergo haec et agenda sunt ab oratore, quae explica„-
vit Antonius, eto dicenda quodam modo. Quinam
igitur dicendi est modus melior, (nam de actione
post videro) quam ut Latine, ut plane, ut ornate, ut
ad id, quodcumque agetur, apte congruenterque di-
camus. ⁹ Atque eorum quidem, quae duo prima dixi,
rationem non arbitror exspectari a me, puri dilucidi-
que sermonis: neque enim conamur docere eum (11-
cere, qui loqui nesciat3 nec sperare, qui Latine non
possit, hunc ornate esse dicturum: neque vero, qui
non dicat, quod intelligamus, hunc posse, quod ad-
miremur, dicere. Linquamus igitur haec, quae cogni-
tionem habent facilem, usum necessarium: nam al-
terum traditur literis, doctrinaque puerili3 alterum
adhibetur ob eam causam, ut intelligatur, quid quis-
que dicat: quod videmus ita esse necessarium, ut
tamen eo minus nihil esse possit.

Sed omnis loquendi elegantia, quamquam expo-
litur scientia literarum, tamen augetur legendis ora-
toribus et poe'tis. Sunt enim 1111 veteres, qui ornare
nondum poterant ea, quae dicebant, omnes prope
praeclare locuti. quorum sermone assuefacti qui
erunt, ne cupientes quidem poterunt loqui, nisi La-
tine. Neque tamen erit utendum verbis 115, quibus
jam consuetudo nostra non utitur, nisi quando, or-
nandi causa, parce, quod ostendam3 sed usitatis ita
poterit uti, lectissimis ut utatur, is, qui in veteribus
erit scriptis studiose et multum volutatus.

XI. Atque, ut Latine loquamur, non solum vi-

dendum est, ut et verba efferamus ea, quae nemo jure

