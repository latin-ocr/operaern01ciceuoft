222 DE ORATOREâ€š LIB. 11. off. 28.'

bulas, quaestiones, oporteat. Haec sunt omnia ingenii
vel mediocris, exercitationis autem maximae. artem
quidem, et praecepta duntaxat hactenus requirunt,

ut certis dicendi luminibus ornentur. Itemque illa,
quae sunt alterius generis, quae tota ab oratore pari-
untur, excogitationem non habent difficilem, expli-
cationem magis illustrem perpolitamque desiderant.
Itaque, cum haec duo nobis quaerenda sint in causis,
primum quid, deinde quomodo, dicamus3 alterum,
quod totum arte tinctum videtur, tametsi artem re-
quirit, tamen prudentiae est paene mediocris, quid di-
cendum sit, videre: alterum est, in quo oratoris vis
illa divina, virtusque cernitur, ea, quae dicenda sunt,
ornate, copiose, varieque dicere.

XXVIII. Quare illam partem superiorem, quo-
niam semel ita vobis placuit, non recusabo quo mi-
nus perpoliam atque conficiam: (quantum consequar,
vos judicabitis z) quibus ex locis ad eas tres res, quae
ad fidem faciendam solae valent, ducatur oratio, ut
et concilientur animi, et doceantur, et moveantur.
[Haec sunt enim tria numero z] ea vero quemadmo-
dum illustrentur, praesto est, qui omnes docere pos-
sit, qui hoc primus in nostros mores induxit, qui
maxime auxit, qui solus effecit. Namque eg0, Ca-
tule, (dicam enirn, non reverens assentandi suspicio-
nem) neminem esse oratorem paulo illustriorem ar.-
bitror, neque Graecum neque Latinum, quem aetas
nostra tulerit, quem non et saepe et diligenter audi-
erim. Itaque, si quid est in me, (quod jam sperare
videor, quoniam quidem vos, his ingeniis homines,
tantum operae mihi ad audiendum datis) ex eo est,
quod nihil quisquam unquam me audiente egit ora-
tor, quod non in memoria mea penitus insederit. At-
que ego is, qui sum, quantuscumque sum ad judi-
candum, omnibus auditis oratoribus, sine ulla dubi-
tatione sic statuo et judico, neminem omnium tot et
tanta, quanta sunt in Crasso, habuisse ornamenta di-
cendi. Quamobrem, si vos quoque hoc idem existi-

