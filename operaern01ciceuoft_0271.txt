DE< ORATORE, Lux. II. CAP. 58. 253

tiis, et docebo, sus, (ut aiunt) oratorem eum, quem
cum Catulus nuper audisset, foenum alios aiebat esse
oportere. Tum ille, Jocabatur, inquit, Catulus, prae-
sertim cum ita dicat ipse, ut ambrosia alendus esse
videatur: verum te, Caesar, audiamus, ut ad Antonii
reliqua redeamus. Et Antonius, Perpauca quidem
mihi restant, inquit: sed tamen, defessus jam labore
atque itinere disputationis, requiescam in Caesaris
sermone, quasi in aliquo peropportuno diversorio.

LVIII. Atqui, inquit Julius, non nimis liberale
hospitium meum dices: nam te in viam, simulac
perpaululum gustaris, extrudam et ejiciam.

Ac, ne diutius vos demorer, de omni isto genere
quid sentiam, perbreviter exponam. De risu quin-
que sunt, quae quaerantur; unum, quid sit: alte-
rum, unde sit: tertium, sitne oratoris, velle risum
movere: quartum, quatenus: quintum, quae sint
genera ridiculi. Atque illud primum, quid sit ipse
risus, quo pacto concitetur, ubi sit, quomodo ex-
sistat, atque ita repente erumpat, ut eum cupientes
tenere nequeamus, et quomodo simul latera, OS,
venas, vultum, oculos occupet, viderit Democritus:
neque enim ad hunc sermonem hoc pertinet; et, si
pertineret, nescire me tamen id non puderet, quod
ne ipsi quidem illi scirent, qui pollicerentur. Locus
autem, et regio quasi, ridiculi (nam id proxime
quaeritur) turpitudine 'et deformitate quadam con-
tinetur: haec enim ridentur vel sola, vel maxime,
quae notant et designant turpitudinem aliquam non
turpiter. Est autem, ut ad illud tertium veniam, est
plane oratoris movere risum; vel quod ipsa hilaritas
benevolentiam conciliat ei, per quem excitata est;
vel quod admirantur omnes acumen, uno saepe in
verbo positum, maxime respondentis, nonnunquam
etiam lacessentis3 vel quod frangit adversarium,
quod impedit, quod elevat, quod deterret, quod re-
futat; vel quod ipsum oratorem politum esse ho-
minem significat, quod eruditum, quod urbanum;

(Rhe-tor.) voL. 1. z

