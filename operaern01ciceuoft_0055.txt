DE INVENTIONE, Lm. Ι. ΟΑΡ.36. 37

argumentatio tractata, aliis tripertita, aliis quinque-
pertita, videatur: quare evenit, ut res non tam ad
usum dicendi pertineat, quam ad rationem praecep-
tionis. Nobis autem commodior illa partitio videtur
esse, quae in quinque partes distributa est, quam
omnes ab Aristotele et Theophrasto profecti maxime
secuti sunt. Nam, quemadmodum illud superius ge-
nus argumentandi, quod per inductionem sumitur,
maxime Socrates et Socratici tractaverunt3 sic hoc,
quod per ratiocinationem expolitur, summe est ab
Aristotele, atque a Peripateticis et Theophrasto fre-
quentatum3 deinde a rhetoribus iis, qui elegantissimi
atque artificiosissimi putati sunt. Quare autem nobis
illa magis partitio probetur, dicendum videtur, ne
temere secuti putemur3 et breviter dicendum, ne in
hujusmodi rebus diutius, quam ratio praecipiendi
postulet, commoremur.

XXXVI. Si quadam in argumentatione satis est
uti propositione, et non oportet adjungere approba-
tionem propositioni3 quadam autem in argumenta-
tione infirma est propositio, nisi adjuncta sit appro-
batio ; separatum quiddam est a propositione appro-
batio. Quod enim et adjungi et separari ab aliquo
potest, id non potest idem esse, quod est id, ad quod
adjungitur, et a quo separatur: est autem quaedam
argumentatio, in qua propositio non indiget appro-
batione3 et quaedam, in qua nihil valet sine ap-
probatione, ut ostendemus: separata est igitur a
propositione approbatio. Ostendetur autem id, quod
polliciti sumus, hoc modo: quae propositio in se
quiddam continet perspicuum, et quod constare inter
omnes necesse est, hanc velle approbare et firmare
nihil attinet. Ea est hujusmodi: Si, quo die ista
caedes Romae facta est, ego Athenis eo die fui, inter-
esse in caede non potui. Hoc quia perspicue verum
est, nihil attinet approbari. Quare assumi statim
oportet, hoc modo: Fui autem Athenis eo die. Hoc
si non constat, indiget approbationis; qua inducta,

(Rhetor.) vor„ 1. E

