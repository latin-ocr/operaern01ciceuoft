108 DE INVENTIONE, Lm. 11. CAP. 47.

in re non diligentissime legi obtemperare: aut ita
lex diligenter perscripta demonstrabitur, ita cautum
unaquaque de re, ita, quod oportuerit, exceptum, ut
minime conveniat quidquam in tam diligenti scrip-
tura praeteritum arbitrari. Tertius locus est ei, qui
pro scripto dicet, maxime necessarius, per quem os-
tendat oportet, si conveniat causam contra scriptum
accipi, eam tamen minime oportere, quae ab adver-
sariis afferatur. Qui locus idcirco est huic necessa-
rius, quod semper is, qui contra scriptum dicit,
aequitatis aliquid afferat oportet: nam summa im-
pudentia sit, eum, qui, contra [quam] quod scriptum
sit, aliquid probare velit, non aequitatis praesidio id
facere conari. Si quid igitur ex hac ipsa quidpiam
accusator deroget, omnibus partibus justius et pro.
babilius accusare videatur. Nam superior oratio hoc
omnis faciebat, uti judices, etiamsi nollent, necesse
esset3 haec autem, etiamsi necesse non esset, ut vel-
lent, contra judicare. Id autem fiet, si, quibus ex
locis culpa demonstrabitur non esse in eo, qui com-
paratione, aut remotione, aut relatione criminis, aut
concessionis partibus se defendit, (de quibus ante, ut
potuimus, diligenter perscripsimus) de his locis,
quae res postulabit, ad causam adversariorum im-
probandam transferemusÍ¾ aut causae et rationes af-
ferentur, quare, et quo consilio, ita sit in lege aut in
testamento scriptum3 ut sententia quoque et volun-
tate scriptoris, non ipsa solum scripturae causa, con-
firmatum esse videatur: aut aliis quoque constitu-
tionibus factum coarguetur.

XLVII. Contra scriptum autem qui dicet, pri-
mum eum inducet locum, per quem aequitas causae
demonstretur: aut ostendet, quo animo, quo con-
silio, qua de causa fecerit: et, quamcumque causam
assumet, assumtionis partibus se defendet, de quibus
ante dictum est. Atque hoc in loco cum diutius
commoratus, sui facti rationem et aequitatem causae
exornaverit, tum ex his locis fere contra adversarios

