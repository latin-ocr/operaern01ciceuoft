DE CLARIS ORATORIBUS, CAP. 64. 415

ille quidem ornatis utebatur, sed tamen non abjectis.
Expedita autem erat et perfacile currens oratio. Et
erat ejus quidem tamquam habitus non inurbanus:
actio paulum cum vitio vocis, tum etiam ineptiis,
claudicabat. Hic temporibus floruit iis, quibus, inter
profectionem reditumque L. Sullae, sine jure fuit et
sine ulla dignitate respublica„ Hoc [etiam autem]
magis probabatur, quod erat ab oratoribus quaedam
in foro solitudo. Sulpicius occiderat3 Cotta aberat,
et Curio: vivebat e reliquis patronis ejus aetatis
nemo, praeter Carbonem et Pomponium; quorum
utrumque facile superabat.

LXIV. Inferioris autem aetatis erat proximus L.
Sisenna, doctus vir, et studiis optimis deditus, bene
Latine loquens, gnarus reipublicae, non sine facetiis3
sed neque laboris multi, nec satis versatus in causis3
interjectusque inter duas aetates Hortensii et Sulpi-
cii, nec majorem consequi poterat, et minori necesse
erat cedere. Hujus omnis facultas ex historia ipsius
perspici potest ; quae cum facile omnes vincat supe-
riores, tum indicat tamen, quantum absit a summo,
quamque genus hoc scriptionis nondum sit satis La-
tinis literis illustratum. Nam Q. Hortensii admodum
adolescentis ingenium, ut Phidiae signum, simul ad-
spectum et probatum est.

Is, L. Crasso, Q. Scaevola consulibus, primum in
foro dixit, et apud hos ipsos quidem consules; et,
cum eorum qui affuerunt, tum ipsorum consulum
qui omnes intelligentia anteibant, judicio discessit
probatus. Undeviginti annos natus erat eo tempore.
Est autem L. Paulo, C. Marcello consulibus, mor-
tuus 2 ex quo videmus, eum in patronorum numero
annos quatuor et quadraginta fuisse. Hoc de oratore
paulo post plura dicemus: hoc autem loco voluimus
aetatem ejus in disparem oratorum aetatem includere τ
quamquam id quidem omnibus usu venire necesse
fuit, quibus paulo longior vita contigit, ut et cum
multo majoribus natu, quam essent ipsi, et cum ali-

