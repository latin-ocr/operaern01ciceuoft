DE INVENTIONE, Lm. Ι. ΟΑΡ.23. 23

verbis neque extraneis ornamentis, animus auditoris
tenendus est. Absolutio est, pcr quam omnia, quae
incidunt in causam, genera, (le quibus dicendum est,
amplectimur: in qua partitione videndum est, ne
aut aliquod genus utile relinquatur, aut sero extra
partitionem, id quod vitiosissimum ac turpissimum
est, inferatur. Paucitas in partitione servatur, si gc-
nera ipsa rerum ponuntur, neque permixte cum par-
tibus implicantur. Nam genus est, quod plures par-
tes amplectitur, ut animal. Pars est, quae subest ge-
neri, ut equus. Sed saepe eadem res alii genus, alii
pars est. Nam homo, animalis pars est; Thebani
aut Trojani, genus.

XXIII. Haec ideo diligentius inducitur praescrip-
tio, ut, aperte intellecta generali partitione, paucitas
generum in partitione servari possit. Nam qui ita
partitur, Ostendam, propter cupiditatem et audaciam
et avaritiam adversariorum, onmia incommoda ad
rempublicam perv enisse3 is non intellexit, in parti-
tione, exposito genere, partem se generis admiscuisse.
Nam genus est, omnium nimirum libidinum, cupi-
ditas: ejus autem generis sine dubio pars est ava-
ritia.

Hoc igitur vitandum est, ne, cujus genus posue-
ris, ejus [secum] aliquam, sicut diversam ac dissimi-
lem partem, ponas in eadem partitione. Quod si
quod in genus plures incident partes, id cum in pri-
ma partitione causae erit simpliciter expositum, dis-
tribuetur eo tempore commodissime, cum adipsum
ventum erit explicandum 1n causae dictione post par-
titionem. Atque illud quoque pertinet ad paucita-
tem, ne aut plura, quam satis est, demonstraturos
nos dicamus, hoc modo: Ostendam, adversarios, quod
arguimus, et potuisse facere, et voluisse, et fecisse;
nam fecisse ostendere satis est: aut, cum in causa
partitio nulla sit, et cum quiddam simplex agatur,
tamen utamur distributione; id quod perraro potest
accidere. Ac sunt alia quoque praecepta partitionum,

