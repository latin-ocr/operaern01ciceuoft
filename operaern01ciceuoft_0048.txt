30 DE INVENTIONE, Lm. Ι. Cim 30.

cessario confirmatur, hoc pacto ε Necesse est aut ini-
micitiarum causa ab hoc esse occisum, aut metus, aut
spei, aut alicujus amici gratia, aut, si horum nihil
est, ab hoc non esse occisum ; nam sine causa malefi-
cium susceptum esse non potest: sed neque inimicitiae
fuerunt.. nec metus ullus, nec spes ex morte illius
alicujus commodi, neque ad amicum hujus aliquem
mors illius pertinebat: relinquitur igitur, ut ab hoc
non sit occisus. Simplex autem conclusio ex neces-
sari-21 consecutione conficitur, hoc modo: Si vos me
istud eo tempore fecisse dicitis, ego autem eo ipso
tempore trans mare fui, relinquitur, ut id, quod di-
citis, non modo non fecerim, sed ne potuerim quidem
facere. Atque hoc diligenter videre oportebit, ne quo
pacto genus hoc refelli possit, ut ne confirmatio mo-
dum in se argumentationis solum habeat, et quam-
dam similitudinem necessariae conclusionis, verum
ipsa argumentatio ex necessaria ratione consistat.
Probabile autem est id, quod fere fieri solet, aut
quod in opinione positum est, aut quod habet in se
ad haec quamdam similitudinem, sive id falsum est,
sive verum. In eo genere, quod fere solet fieri, pro-
babile hujusmodi est: Si mater est, diligit filium: si
avarus est, negligit jusjurandum. In eo autem, quod v
in opinione positum est, hujusmodi sunt probabilia z
Impiis apud inferos poenas esse praeparatas3 eos, qui
philosophiae dent operam, non arbitrari Deos esse.
XXX. similitudo autem in contrariis et paribus,
et in iis rebus quae sub eamdem cadunt rationem,
maxime spectatur. In contrariis, hoe modo: Nam si
iis, qui imprudentes laeserunt, ignosci convenit, iis,
qui necessario profuerunt, haberi gratiam non opor-
tet. Ex pari, sic: Nam, ut locus sine portu navibus
esse non potest tutus, sic animus sine fide stabilis
amicis non potest esse. In iis rebus, quae sub eamdem
rationem cadunt, hoc modo probabile consideratur:
N am, si Rhodiis turpe non est portorium locare, ne
Hermacreonti quidem turpe est conducere. Haec tum

