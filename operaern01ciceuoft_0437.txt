DE CLARIS ORATORIBUS, Cn. 68. 419

ut citius veteratoriam, quam oratoriam, diceres. Hic
etsi etiam in publicis causis probabatur, tamen in
privatis illustriorem obtinebat locum.

LXVIII. C. deinde Piso, statarius, et sermonis
plenus orator, minime ille quidem tardus in excogi-
tando, verumtamen vultu et simulatione, multo etiam
acutior, quam erat, videbatur. Nam ejus aequalem
Μ’ Glabrionem, bene institutum avi Scaevolae dili-
gentia, socors ipsius natura negligensque tardaverat.
Etiam L. Torquatus, elegans in dicendo, in existi-
mando admodum prudens, toto genere perurbanus.
Meus autem aequalis, Cn. Pompeius, vir ad omnia
summa natus, majorem dicendi gloriam habuisset,
nisi eum majoris gloriae cupiditas ad bellicas laudes
abstraxisset. Erat oratione satis amplus: rem pru-
denter videbat: actio vero ejus habebat et in voce
magnum splendorem, et in motu summam dignitatem.

Noster item aequalis, D. Silanus, vitricus tuus,
studii ille quidem habuit non multum, sed acuminis
et orationis satis. Q. Pompeius, A. F, qui Bithyni-
cus dictus est, biennio, quam nos, fortasse major,
summo studio dicendi, multaque doctrina, incredibili
labore atque industria: quod scire possum ε fuit
enim mecum et cum Μ. Pisone, cum amicitia, tum
studiis, exercitationibusque conjunctus. Hujus actio
non satis commendabat orationem 3 in hac enim satis
erat copiae, in illa autem leporis parum.

Erat ejus aequalis, P. Autronius, voce peracuta
atque magna, nec alia re ulla probabilis: et L. Oc-
tavius Reatinus, qui cum multas jam causas diceret,
adolescens est mortuus. Is tamen ad dicendum venie-
bat magis audacter, quam parate. Et C. Staienus,
qui se ipse adoptaverat, et de Staleno AElium fecerat,
fervido quodam et petulanti et furioso genere dicen-
di; quod quia multis gratum erat et probabatur,
adscendisset ad honores, nisi, in facinore manifesto
deprehensus, poenas legibus et judicio dedisset.

