DE INVENTIONE, Lm. ΙΙ. ΟΛΡ. 46. 107

cur in certa verba jurent; cur certo tempore con-
veniant, certo discedant: nihil quisquam afferat
causae, quo minus frequenter operam reipublicae det,
nisi quae causa in lege excepta sit: an se legibus
obstrictos in tantis molestiis esse aequum censeant,
adversarios nostros leges negligere concedant: deinde
item quaerere ab judicibus, si ejus rei causam, prop-
ter quam se reus contra legem fecisse dicat, excep-
tionem ipse in lege adscribat, passurine sint: postea,
hoc, quod faciat, indignius et impudentius esse,
quam si adscribat: age porro, quid si ipsi velint
judices adscribere? passurusne sit populus? atque
hoc esse indignius, quam rem verbo et literis mutare
non possint, eam re ipsa, et judicio maxime, com-
mutare .- deinde indignum esse de lege aliquid dero-
gari, aut legem abrogari, aut aliqua ex parte com-
mutari, cum populo cognoscendi, et probandi aut
improbandi, potestas nulla fiat: hoc ipsis judicibus
invidiosissimum futurum: non hunc locum esse, ne-
que hoc tempus legum corrigendamm: apud popu-
lum hoc, et per populum, agi convenire: quod si
nunc id agant, velle se scire, qui lator sit, qui sint
accepturi: se actiones videre et dissuadere velle.
Quod si haec cum summe inutilia, tum multo tur-
pissima sint; legem, cujuscemodi sit, in praesentia
conservari ab judicibus, post, si displiceat, a populo
corrigi, convenire: deinde, si scriptum non exstaret,
magnopere quaereremus; neque isti, ne si extra peri-
culum quidem esset, crederemus: nunc, cum scrip-
tum sit, amentiam esse, ejus qui peccarit, potius
quam legis ipsius, verba cognoscere. His et hujus-
modi rationibus ostenditur, causam extra scriptum
accipi non oportere.

XLVI. Secunda pars est, in qua est ostendendum,
si in caeteris legibus oporteat, in hac non oportere.
Hoc demonstrabitur, si lex aut ad res maximas,
utilissimas, honestissimas, religiosissimas videbitur
pertinere3 aut inutile, aut turpe, aut nefas esse tali

