DE ORATORE, Lm. 11. CAP. 86. 283

mento ac praemio: quae vero etiam cum labore et
periculo ipsorum, haec habent uberrimam copiam ad
laudandum, quod et dici ornatissime possunt, et au-
diri facillime. Ea enim denique virtus esse videtur
praestantis viri, quae est fructuosa aliis, ipsi autem
laboriosa, aut periculosa, aut certe gratuita. Magna
etiam ina laus, et admirabilis, videri solet, tulisse
casus sapienter adversos, non fractum esse fortuna,
retinuisse in rebus asperis dignitatern.

Neque tamen illa non ornant, habiti honores, de·-
creta virtutis praemia, res gestae judiciis hominum
comprobatae; in quibus etiam felicitatem ipsam
Deorum immortalium judicio tribui, laudationis est.
Sumendae autem res erunt aut magnitudine praesta.-
biles, aut novitate primae, aut genere ipso singulares:
neque enim parvae, neque usitatae, neque vulgares,
admiratione, aut omnino laude, dignae videri solent.

Est etiam cum caeteris praestantibus viris comparas
tio in laudatione praeclara. De quo genere libitum
est mihi paulo plura, quam ostenderam, dicere, non
‚ram *propter usum forensem, qui est a me in omni
hoc sermone tractatus, quam ut hoc videretis, si lau-
dationes essent in oratoris officio (quod nemo negat),
oratori virtutum omnium cognitionem, sine qu‘a lau-
datio effici non possit, esse necessariam.

J am vituperandi praecepta contrariis ex vitiis su-
menda esse, perspicuum est ε simul est illud ante ocu-
los, nec bonum virum proprie et copiose laudari sine
virtutum, nec improbum notari ac vituperari sine
vitiorum, cognitione, satis insignite atque aspere
posse. Atque his locis et laudandi et vituperandi
saepe nobis est utendum in omni genere causarum.

Habetis, de inveniendis rebus disponendisque, quid
sentiam : adjungam etiam de memoria, ut labore
Crassum levem, neque ei quidquam aliud, de quo
disserat, relinquam, nisi ea, quibus haec exornentur.

LXXXVI. Perge vero, inquit Crassus ε libenter
enim te, cognitum jam artificem, aliquandoque evo-

