DE INVENTIONE, Lm. 11. CAP. 57. 119

sarum dignitatibuS, ex temporum opportunitatibus,
ex officiis, ex religionibus, ex vetustatibus, habe-
bitur.

LVI. Utilitas autem aut in corpore posita est, aut
in extraneis rebus, quarum tamen rerum multo
maxima pars ad corporis commodum revertitur; ut
in republica quaedam sunt, quae (ut sic dicam) ad
corpus pertinent civitatis, ut agri, portus, pecunia,
classes, nautae, milites, soeii3 quibus rebus incolu-
mitatem ac libertatem retinent civitates: alia vero,
quae Jam quiddam magis amplum et minus necessa-
rium conficiunt, ut urbis egregia exornatio atque
amplitudo, ut quaedam excellens pecuniae magnitudo,
amicitiarum ac societatum multitudo. Quibus rebus
non illud solum conficitur, ut salvae et incolumes,
verum etiam ut amplae atque potentes, sint civitates.
Quare utilitatis duae partes videntur esse, incolumitas
et potentia. Incolumitas est salutis tuta atque in-
tegra conservatio: potentia est, ad sua conservanda,
et alterius obtinenda, idonearum rerum facultas.
Atque in iis omnibus quae ante dicta sunt, quid dif-
ficulter fieri et quid facile fieri possit, oportet consi-
derare. Facile fieri id dicimus, quod sine magno,
aut sine ullo labore, sumtu, molestia, quam brevis-
simo tempore confici potest. Difficile autem fieri,
quod, quamquam laboris, sumtus, molestiae, longin-
quitatis indiget, atque aut omnes aut plurimas aut
maximas causas habet difficultatis, tamen, his sus-
ceptis difficultatibus, compleri, atque ad exitum per-
duci, potest. .

Quoniam ergo de honestate et de utilitate diximus,
nunc restat, ut de iis rebus quas his attributas esse
dicebamus, necessitudine et affectione, perscribamus.

LVII. Puto igitur esse hanc necessien‘dinem, cui
nulla vi resisti potestg quae neque mutari neque le-
nin' potest. Atque, ut apertius hoc sit, exemplis
licet vim rei, qualis et quanta sit, cognoscamus. Uri
posse flamma ligneam materiam necesse est. Corpus

