308 DE ORATORE, LIB. ΙΙΙ. CAP. 18.

esse dixerunt. Sed utrumque est in his, quod ab hoc,
quem instruimus, oratore valde abhorreat3 vel, quod
omnes, qui sapientes non sint, servos, latrones, hostes,
insanos esse dicunt3 neque tamen quemquam esse
sapientem. Valde autem est absurdum, ei concionem,
aut senatum, aut ullum coetum hominum committere,
cui nemo illorum, qui adsint, sanus, nemo civis, nemo
liber, esse videatur. Accedit, quod orationis etiam
genus habent fortasse subtile, et certe acutum; sed,
ut in oratore, exile, inusitatum, abhorrens ab auribus
vulgi, obscurum, inane, jejunum, [attamen] ejusmo-
di, quo uti ad vulgus nullo modo possis. Alia enim et
bona et mala videntur Stoicis, et caeteris civibus, vel
potius gentibus3 alia vis honoris, lgnominiae, praemii,
supplicii3 vere, an secus, nihil ad hoc tempus. sed

ea si sequamur, nullam unquam rem dicendo expe-
dire possimus.

Reliqui sunt Peripatetici et Academici3 quam-
quam Academicorum nomen est unum, sententiae
duae: nam Speusippus, Platonis sororis filius, et Xe-
nocrates, qui Platonem audierat, et, qui Xenocratem,
Polemo et Crantor nihil ab Aristotele, qui una au-
dierat Platonem, magnopere dissensit: copia fortasse,
et varietate dicendi, pares non fuerunt. Arcesilas
primum, qui Polemonem audierat, ex variis Platonis
libris, sermonibusque Socraticis, hoc maxime arri-
puit, nihil esse certi, quod aut sensibus aut animo
percipi possit: quem ferunt, eximio quodam usum
lepore dicendi, adspernatum esse omne animi sensus-
que judicium, primumque instituisse, (quamquam id
fuit Socraticum maxime) non, quid ipse sentiret,

ostendere3 sed contra id, quod quisque se sentire
dixisset, disputare.

Hinc haec recentior Academia emanavit, in qua.
exstitit divina quadam celeritate ingemi dicendique
copia Carneades3 cujus ego etsi multos auditores
cognovi Athenis, tamen auctores certissimos laudare
possum, et socerum meum Scaevolam, qui eum Romae

