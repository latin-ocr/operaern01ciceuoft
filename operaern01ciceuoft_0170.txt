152 DE ORATORE, Lm. Ι. ΟΑΡ. 28.

dem rei cum causam quaererem, quidnam esset, cur,
ut in quoque oratore plurimum esset, ita maxime is
pertimesceret, has causas inveniebam duas: unam,
quod intelligerent ii, quos usus ac natura docuisset,
nonnunquam summis oratoribus non satis ex sen-
tentia eventum dicendi procedere: ita non injuria,
quotiescumque dicerent, id, quod aliquando posset
accidere, ne turn accideret, timere. Altera est haec,
de qua queri saepe soleo ς caeterarum homines artium
spectati et probati, si quando aliquid minus bene fe-
cerunt, quam solent, aut noluisse, aut valetudine
impediti non potuisse, consequi id quod scirent, pu-
tantur: noluit, inquiunt, hodie agere Roscius3 aut,
crudior fuit: oratoris peccatum, si quod est annnad-
versum, stultitiae peccatum videtur. Stultitia autem
excusationem non habet3 quia nemo videtur, aut
quia crudus fuerit, aut quod ita maluerit, stultus
fuisse. Quo etiam gravius judicium in dicendo sub-
imus. Quoties enim dicimus, toties de nobis judica-
tur: et, qui semel ‘m gestu peccavit, non continuo
existimatur nescire gestum 3 cujus autem in dicendo
aliquid reprehensum est, aut aeterna in eo, aut certe
diuturna, valet opinio tarditatis.

XXVIII. Illud vero, quod a te dictum est, esse
permulta, quae orator nisi a natura haberet, non
multum a magistro adjuvaretur, valde tibi assentior· ‚
inque eo vel maxime probavi summum illum doc-
torem, Alabandensem Apollonium, qui, cum mer-
cede doceret, tamen non patiebatur eos, quos judi-
cabat non posse oratores evadere, operam apud sese
perdere ; dimittebatque ς et ad quam quemque artem
putabat esse aptum, ad eam impellere atque hortari
solebat. Satis est enim caeteris artificiis percipiendis,
tantummodo similem esse hominis; et id, quod tra-
datur, (vel etiam inculcetur, si quis forte sit tardior)
posse percipere animo, et memoria custodire. Non
quaeritur mobilitas linguae, non celeritas verborum,
non denique ea, quae nobis non possumus fingere,

