DE INVENTIONE, Lm. Ι. CAP. ll. ll

aequitate sit, consideratur: cui diligentia: praeesse
apud nos jurisconsulti existimantur. Ac juridicialis
quidem ipsa in duas distribuitur partes, absolutam et
assumtivam. Absoluta est, quae ipsa in se continet
juris et injuriae quaestionem : assumtiva, quae ipsa ex
se nihil firmi dat ad recusationem, foris autem ali-
quid defensionis assumit. Ejus partes sunt quatuor,
concessio, remotio criminis, relatio criminis, compa-
ratio. Concessio est, eum reus non id, quod factum
est, defendit, sed, ut ignoscatur, postulat. Haec in
duas partes dividitur, purgationem et deprecationem.
Purgatio est, cum factum conceditur, culpa remo-
vetur. Haec partes habet tres, imprudentiam, casum,
necessitatem. Deprecatio est, cum et peccasse et con-
sulto peccasse reus se confitetur, et tamen, ut ignos-
catur, postulat; quod genus perraro potest accidere.
Remotio criminis est, cum id crimen, quod infertur,
ab se et ab sua culpa, vi et potestate in alium reus
removere conatur: id dupliciter fieri poterit, si aut
causa aut factum in alium transferetur. Causa trans-
fertur, cum aliena dicitur vi et potestate factum:
factum autem, cum alius aut debuisse aut potuisse
facere dicitur. Relatio criminis est, cum ideo jure
factum dicitur, quod aliquis ante injuria lacessierit.
Comparatio est, cum aliud aliquod alicujus factum
rectum aut utile contenditur, quod ut fieret, illud,
quod arguitur, dicitur esse commissum.

In quarta constitutione, quam translativam nomi-
namuS‚ ejus constitutionis est controversia, cum aut
quem, aut quicum, aut quomodo, aut apud quos,
aut quo jure, aut quo tempore, agere oporteat, quae-
ritur, aut omnino aliquid de commutatione aut in-
firmatione actionis agitur. Hujus constitutionis Her-
magoras inventor esse existimatur-3 non quo non usi
sint ea veteres oratores saepe multi, sed quia non
animadverterint artis scriptores eam superiores, nec
retulerint in numerum constitutionum. Post autem
ab hoc inventam multi reprehenderunt, quos non tam

