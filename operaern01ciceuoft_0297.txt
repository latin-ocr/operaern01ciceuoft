DE ORATORE‚ Lm. 11. Cramssz 279

firmes, neque haec confirmari, nisi illa reprehendas ;
idcirco haec et natura, et utilitate, et tractatione, con-
juncta sunt.

Omnia autem concludenda plerumque rebus au-
gendis, vel inflammando judice, vel mitigando· om-
niaque cum superioribus orationis locis, tum maxime
extremo, ad mentes judicum quam maxime permo-
vendas, et ad utilitatem nostram vocandaS, eonferenda
sunt.

Neque sane jam causa videtur esse, cur secerna-
mus ea praecepta, quae de suasionibus tradenda sunt,
aut laudationibus; sunt enim pleraque communia:
sed tamen suadere aliquid, aut dissuadere, gravissi-
mae mihi videtur esse personae. Nam et sapientis est,
consilium explicare suum de maximis rebus3 et ho-
nesti, et diserti, ut mente providere, auctoritate pro-
bare, oratione persuadere, possit.

LXXXII. Atque haec 111 senatu minore apparatu
agenda sunt: sapiens enim est consilium3 multis-
que aliis dicendi relinquendus locus. Vitanda etiam
ingenii ostentationis suspicio.

Concio capit omnem vim orationis, et gravitatem
varietatemque desiderat. Ergo, in suadendo, nihil
est optabilius, quam dignitas: nam qui utilitatem

¹ putat, non quid maxime velit suasor, sed quid inter-

dum magis sequatur, videt. Nemo est enim, praeser-
tim in tam clara civitate, quin putet expetendam
maxime dignitatem: sed vincit utilitas plerumque,
cum subest ille timor, ea neglecta, ne dignitatem
quidem posse retineri.

‚Controversia autem inter hominum sententias aut
in illo est, utrum sit utilius: aut etiam, cum id con-
venit, certatur, utrum honestati potius an utilitati
consulendum sit. Quae quia pugnare saepe inter se
videntur, qui utilitatem defendit, enumerabit com-
moda pacis, opum, potentiae, pecuniae, vectigalium,
praeaidii, militum, [utilitates] caeterarum rerum, qua-
rum fructum utilitate metimur, itemque incommoda

