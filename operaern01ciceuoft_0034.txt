16 DE INVENTIONE, 11111. Ι. CAP. 17.

aut in odium, aut in invidiam, aut in contemtionem
adducemus. In odium adducentur, si quod eorum
spurce, superbe, crudeliter, malitiose factum profe-
retur3 in invidiam, si vis eorum, potentia, divitiae,
cognatio, pecuniae proferentur, atque eorum usus ar-
rogans et intolerabihs3 ut his rebus magis videantur,
quam causae suae, confidere: in contemtionem addu-
centur, si eorum inertia, neg ‘oentia‚ ignavia, desi-
diosum studium, et luxuriosum otium proferetur.
Ab auditorum persona benevolentia captabitur, si
res ab his fortiter, sapienter, mansuete gestae profe-
rentur, ut ne qua assentatio nimia significetur3 et si
de his, quam honesta existimatio, quantaque eorum
judicii et auctoritatis exspectatio sit, ostendetur. ab
ipsis rebus, si nostram causam laudando extollemus,
adversariorum causam per contemtionem deprime-
mus. Attentos autem faciemus, si demonstrabimus,
ea, quae dicturi erimus, magna, nova, incredibilia
esse, aut ad omnes, aut ad eos qui audiunt, aut ad
aliquos illustres homines, aut ad Deos immortales,
aut ad summam rempublicam pertinere3 et si pol-
licebimur, nos brevi nostram causam demonstratu-
ros, atque exponemus judicationem, aut judicationes,
si plures erunt. Dociles auditores faciemus, si aperte
et breviter summam causae exponemus3 hoc est, in
quo consistat controversia ε. nam et cum docilem ve-
lis facere, simul attentum facias oportet3 nam is
maxime docilis est, qui attentissime est paratus au-
dire.

XVII. Nunc, insinuationes quemadmodum trac-
tari conveniat, deinceps dicendum videtur. Insinua-
tione igitur utendum est, cum admirabile genus
eausae est; hoc est, ut ante diximus, cum animus
auditoris infestus est. Id autem tribus ex causis fit
maxime3 si aut inest in ipsa causa quaedam turpi-
tudo, aut ab iis, qui ante dixerunt, jam quiddam
auditori persuasum videtur, aut eo tempore locus di-
cendi datur, cum jam illi, quos audire oportet, de-

