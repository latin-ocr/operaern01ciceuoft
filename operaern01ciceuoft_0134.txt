116 DE INVENTIONE, Lm-II. CAP. 53.

sonis, consideratur. De utraque post apertius perscri-
bemus. Nunc honestatis rationes primum expli-
cemus.

LIII. Quod aut totum, aut aliqua ex parte, prop-
ter se petitur, honestum nominabimus. Quare, cum
ejus duae partes sint, quarum altera simplex, altera
juncta sit, simplicem prius consideremus. Est igitur
in eo genere omnes res una vi atque uno nomine
amplexa virtus: nam virtus est animi habitus, na-
turae modo, rationi consentaneus: quamobrem, om-
nibus ejus partibus cognitis, tota vis erit simplicis
honestatis considerata. Habet igitur partes quatuor ς
prudentiam, justitiam, fortitudinem, temperantiam.
Prudentia est renim bonarum, et malarum, neu-
trarumque, scientia. Partes ejus, memoria, intelli-
gentia, providentia. Memoria est, per quam animus
repetit illa, quae fuerunt. Intelligentia est, per quam
ea perspicit, quae sunt. Providentia est, per quam
futurum aliquid videtur ante quam factum sit. J us-
titia est habitus animi, communi utilitate conservata,
suam cuique tribuens dignitatem. Ejus initium est
ab natura profectum: deinde quaedam in consuetu-
dinem ex utilitatis ratione venerunt: postea res et
ab natura profectas, et ab consuetudine probatas, le-
gum metus et religio sanxit. Natura jus est, quod
non opinio genuit, sed quaedam innata vis inseruit,
ut religionem, pietatem, gratiam, vindicationem, ob-
servantiam, veritatem. Religio est, quae superioris
cujusdam naturae (quam divinam vocant) curam cae-
rimoniamque affert; pietas, per quam sanguine con-
junctis, patriaeque benevolis, officium et diligens
tribuitur cultus; gratia, in qua amicitiarum et offi-
ciorum alterius memoria et remunerandi voluntas
continetur, · vindicatio, per quam vis et injuria, et
omnino omne quod obfuturum est, defendendo aut
ulciscendo propulsatum observantia, per quam ho-
mines aliqua dignitate antecedentes cultu quodam

