312 DE ORATORE, Lm. 111. CAP. 22.

remque exercitationemque dicendi, is sit verus, is
perfectus, 1s solus orator. Nam neque sine forensibus
nervis satis vehemens et gravis, nec sine varietate
doctrinae satis politus et sapiens, esse orator potest.

Quare Coracem istum vestrum patiamur nos qui-
dem pullos suos excludere in nido, qui evolent, 813-
matores odiosi ac molesti3 Pamphilumque nescio
quem sinamus in infulis tantam rem, tamquam
pueriles delicias aliquas, depingere: nosque ipsi hac
tam exigua disputatione hesterni et hodierni diei to-
tum oratoris munus explicemus, dummodo illa res
tanta sit, ut omnibus philosophorum libris, quos
nemo oratorum istorum unquam attigit, compre-
hensa esse videatur.

XXII. Tum Catulus, Haudquaquam, hercle, in-
quit, Crasse, mirandum est, esse in te tantam dicendi
vel vim, vel suavitatem, vel copiam; quem quidem
antea natura rebar ita dicere, ut mihi non solum
orator summus, sed etiam sapientissimus· homo, vi-
derere: nunc intelligo, illa te semper etiam potiora
duxisse, quae ad sapientiam spectarent, atque ex his
hanc dicendi copiam fluxisse. Sed tamen, cum omnes
gradus aetatis recordor tuae, cumque vitam tuam ac
studia consider03 neque, quo tempore ista didiceris,
video, nec magnopere te istis studiis, homnibus, li-
bris, inteHigo deditum3 neque tamen possum sta-
tuere, utrum magis mirer, te ffla, quae 1111111 per-
suades maxima esse adjumenta, potuisse in tuis tan-
tis occupationibus perdiscere3 an, si non potueris,
posse isto modo dicere.

⁴ Hic Crassus, Hoc tibi, inquit, Catule, primum
persuadeas velim, me non multo secus facere, cum
de oratore disputem, ac facerem, si esset mihi de
histrione dicendum. Negarem enim, posse eum sa-
tisfacere in gestu, nisi palaestram, nisi saltare didi-
cisset: neque, ea cum dicerem, me esse histrionem
necesse esset, sed fortasse non stultum alieni artificii

existimatorem. Similiter nunc de oratore, vestro im-

