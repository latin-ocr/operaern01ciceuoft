348 DE ORATORE, Lm. III. CAP. 57.

an belli, festinationis an otii. Itaque hoc loco nihil
sane est, quod praecipi posse videatur, nisi ut figuram
orationis plenioris, et tenuioris, et item illius medio-
cris, ad id, quod agimu s, accommodatam deligamus.
Ornamentis iisdem uti fere licebit, alias contentius,
alias submissius. omnique in re posse, quod deceat,
facere, artis et naturae est3 scire, quid quandoque
deceat, prudentiae.

LVI. Sed haec ipsa omnia perinde sunt, ut agun-
tur. Actio, inquam, in dicendo una dominatur. Sine
hac summus orator esse in numero nullo potest: me·-
diocris, hac instructus, summos saepe superare. Huic
primas dedisse Demosthenes dicitur, 011111 rogaretur,
quid in dicendo esset primum; huic secundas, 111110
tertias. Quo mihi melius etiam illud ab AEschine
dictum videri solet; qui, cum propter ignominiam
judicii cessisset Athenis, et se Rhodum contulisset,
rogatus a Rhodiis, legisse fertur orationem illam
egregiam, quam in Ctesiphontem contra Demosthe·
nem dixerat: qua perlecta, petitum est ab eo postri-
die, ut legeret illam etiam, quae erat contra a De-
mosthene pro Ctesiphonte edita: quam cum suavis-
sima et maxima voce legisset, admirantibus omnibus,
Quanto, inquit, magis admiraremini, si audissetis
ipsum? Ex quo satis significavit, quantum esset 111
actione, qui orationem eamdem aliam esse putaret,
actore mutato.

Quid fuit 111 Graccho (quem 111, Catule, melius
meministi), quod, me puero, tantopere ferretur?
“ Quo me miser conferam? quo vertam? in Capi-
toliumne. '³ at fratris sanguine redundat· an domum?
matremne ut miseram lamentantemque videam et
abjectam ?” Quae sic ab illo acta esse constabat, ocu-
lis, voce, gestu, inimici ut lacrymas tenere non possent.
Haec eo dico pluribus, quod genus hoc totum ora-
tores, qui sunt veritatis ipsius actores, reliquerunt3
imitatores autem veritatis, histriones, occupaverunt.

LVII. Ac, sine dubio, inomni re vincit imita-

