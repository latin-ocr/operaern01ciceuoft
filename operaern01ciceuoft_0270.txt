252 DE ORATORE, L113. 11. CAP. 57.

tatis est responsio. Videmur enim quieturi fuisse,
nisi essemus lacessiti3 ut, in ista ipsa concione, 1111111
fere dictum est ab hoc, quod quidem facetius dictum
videretur, quod non provocatus responderit. Erat
autem tanta gravitas in Domitio, tanta auctoritas,
ut, quod esset ab eo objectum, lepore magis elevan-
dum, quam contentione frangendum, videretur.
LVII. Tum Sulpicius, Quid igitur? inquit: pa-
tiemur, Caesarem, qui quamquam Crasso facetias
concedit, tamen multo in eo studio magis ipse ela-
borat, non explicare nobis totum genus hoc jocandi,
quale sit, et unde ducatur; praesertim cum tantam
vim et utilitatem salis et urbanitatis esse fateatur ‚⁹
Quid 51, inquit Julius, assentior Antonio dicenti,
nullam esse artem salis? Hic cum Sulpicius reti-
cuisset, Quasi vero, inquit Crassus, horum ipsorum,
de quibus Antonius jamdiu loquitur, ars ulla sit.
Observatio quaedam est, ut ipse dixit, earum rerum,
quae in dicendo valent3 quae si eloquentes facere
posset, quis esset non eloquens? Quis enim haec
non vel facile, vel certe aliquo modo, posset ediscere Ρ
Sed ego in his praeceptis hanc vim et hanc utilitatem
esse arbitror, non ut ad reperiendum, quid dicamus,
arte ducamur, sed ut ea, quae natura, quae studio,
quae exercitatione consequimur, aut recta esse confi-
damus, aut prava intelligamus, cum, quo referenda
sint, didicerimus. Quare, Caesar, ego quoque a te
hoc peto, ut, si tibi videtur, disputes de hoc toto
jocandi genere, quid sentias, 00 qua forte dicendi
pars, quoniam ita voluistis,' m hoc tali coetu, atque
in tam accurato sermone, praeterita esse videatur.
Ego vero, inquit ille, quoniam collectam a conviva,
Crasse, exigis, non committam, ut, si defugerim,
tibi causam aliquam dem recusandi. quamquam
soleo saepe mirari eorum impudentiam, qui agunt in
scena gestum, spectante Roscio· quis enim sese
commovere potest, cujus 1Πο vitia non videat? Sic
ego nunc, Crasso audiente, primum loquar de faee-

