380 DE CLARIS ORATORIBUS, CM». 26.

XXVI. P. Crassum valde probatum oratorem iis-
dem fere temporibus accepimus, qui et ingenio va-
luit, et studio, et habuit quasdam etiam domesticas
disciplinas: nam et cum summo illo oratore, Ser.
Galba, cujus C. filio filiam suam collocaverat, affi-
nitate sese devinxerat3 et, cum esset P. Mucii filius,
fratremque haberet P. Scaevolam, domi jus civile
cognoverat. In eo industriam constat summam
fuisse, maximamque gratiam, cum et consuleretur
plurimum, et diceret. Horum aetatibus adjuncti duo
C. Fannii, C. et M. filii, fuerunt3 quorum Caii
filius, qui consul cum Domitio fuit, unam orationem
de sociis et nomine Latino, contra Gracchum, reli-
quit, sane et bonam et nobilem.

Tum Atticus, Quid ergo? estne ista Fannii? nam
varia opinio, pueris nobis, erat: alii a C. Persio, li-
terato homine, scriptam esse aiebant, illo, quem sig-
nificat valde doctum esse Lucilius: alii multos no-
biles, quod quisque potuisset, in illam orationem
contulisse. Tum ego, Audivi equidem ista, inquam,
de majoribus natu3 sed nunquam sum adductus, ut
crederem, eamque suspicionem propter hanc causam
credo fuisse, quod Fannius in mediocribus oratoribus
habitus esset3 oratio autem vel optima esset illo qui-
dem tempore orationum omnium. Sed nec ejusmodi
est, ut a pluribus confusa videatur, (unus enim sonus
est totius orationis, et idem stilus; nec de Persio re-
ticuisset Gracchus, cum et Fannius de Menelao Ma-
ratheno, et de caeteris objecisset) praesertim cum
Fannius nunquam sit habitus elinguis: nam et causas
defensitavit, et tribunatus ejus, arbitrio et auctoritate
P. Africani gestus, non obscurus fuit.

Alter autem C. Fannius, M. filius, C. Laelii ge-
ner, et moribus et ipso genere dicendi durior. Is,
soceri instituto, (quem, quia cooptatus in augurum
collegium non erat, non admodum diligebat, prae-
sertim cum ille Q. Scaevolam sibi, minorem natu
generum, praetulisset: cui tamen Laelius se excusans,

