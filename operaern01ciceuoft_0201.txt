DE ORATORE, Lm. I. CAP. 57. 183

cium vocari non solent. Num quis eo testamento,
quod paterfamilias ante fecit, quam ei filius natus
esset, haereditatem petit? nemo: quia constat, agnas-
cendo rumpi testamentum. Ergo in hoc genere juris
judicia nulla sunt. Licet igitur impune oratori om-
nem hanc partem juris [incontroversi] ignorare, quae
pars sine dubio multo maxima est: in eo autem
jure, quod ambigitur inter peritissimos, non est diffi-
cile oratori, ejus partis, quamcumque defendat, auc-
torem aliquem invenire3 a quo cum amentatas hastas
acceperit, ipse eas oratoris lacertis viribusque torque-
bit: nisi vero (bona venia hujus optimi viri dixerim,
Scaevolae) tu, libellis aut praeceptis soceri tui, causam
M’ Curii defendisti. Nonne arripuisti patrocinium
aequitatis‚ et defensionem testamentorum, ac volun-
tatis mortuorum ? Ac, mea quidem sententia, (fre-
quens enim te audivi, atque affui) multo majorem
partem sententiarum sale tuo et lepore, et politissimis
facetiis, pellexisti, cum et illud nimium acumen il-
luderes, et admirarere ingenium Scaevolae, qui exco-
gitasset, nasci prius oportere quarn emori; cumque
multa colligeres, et ex legibus et ex senatus-consultis,
et ex vita ac sermone communi, non modo acute,
sed etiam ridicule ac facete3 ubi si verba, non rem,
sequeremur, confici nil posset. Itaque hilaritatis ple-
num judicium ac laetitiae fuit; in quo quid tibi juris
civilis exercitatio profuerit, non intelligo; dicendi
vis egregia, summa festivitate et venustate conjuncta,
profuit. Ipse ille Mucius, paterni juris defensor, et
quasi patrimonii propugnator sui, quid in ina causa,
cum contra te diceret, attulit, quod de jure civili
depromtum videretur? quam legem recitavit ἓ quid
pavefecit dicendo, quod fuisset imperitis occultius Ξ)
nempe ejus omnis oratio versata est in eo, ut scrip-
tum plurimum valere oportere defenderet. At in hoc
genere pueri apud magistros exercentur omnes, cum
in ejusmodi causis alias scriptum, alias aequitatem,
defendere docentur. Et (credo) in illa militis causa,

