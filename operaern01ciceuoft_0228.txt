210 DE ORATORE, Lm. 11. CAP. 18.

opus, atque haud sciam an de' humanis operibus
longe maximum 3 in quibus vis oratoris plerumque
ab imperitis exitu et victoria judicatum ubi adest
armatus adversarius, qui sit et feriendus et repellen-
dus ε ubi saepe is, qui rei dominus futurus est, alienus
atque iratus, aut etiam amicus adversario et inimicus
tibi est3 cum aut docendus is est, aut dedocendus,
aut reprimendus, aut incitandus, aut omni ratione ad
tempus, ad causam, oratione moderandus (in quo
saepe benevolentia ad odium, odium autem ad bene-
volentiam deducendum est); qui, tamquam machi-
natione aliqua, tum ad severitatem, tum ad remis-
sionem animi, tum ad tristitiam, tum ad laetitiam,
est contorquendus. Omnium sententiarum gravitate,
omnium verborum ponderibus, est utendum. Ac-
cedat oportet actio varia, vehemens, plena animi,
plena spiritus, plena doloris, plena veritatis. In his
operibus si quis illam artem comprehenderit, ut,
tamquam Phidias, Minervae signum efficere possit;
non sane, quemadmodum in clypeo idem ille artifex
minora illa opera facere discat, laborabit.

XVIII. Tum Catulus: Quo ista majora ac mi-
rabiliora fecisti, eo me major exspectatio tenet, qui-
busnam rationibus, quibusve praeceptis ea tanta vis
comparetur: non quo mea quidem jam intersit (ne-
que enim aetas id mea desiderat, et aliud quoddam
genus dicendi nos secuti sumus, qui nunquam sen-
tentias de manibus judicum vi quadam orationis ex-
torsimus, ac potius placatis eorum animis, tantum,
quantum ipsi patiebantur, accepimus); sed tamen
ista tua, nullum ad usum meum, tantum cognos-
cendi studio adductus, requiro. Nec mihi opus est
Graeco aliquo doctore, qui mihi pervulgata praecepta
decantet, cum ipse nunquam forum, nunquam ul-
lum judicium, adspexerit3 ut pen'pateticus ille di-
citur Phormio. cum H annibal, Carthagine expulsus,
Ephesum ad Antiochum venisset exsul, proque eo,
quod ejus nomen erat magna apud omnes gloria,

