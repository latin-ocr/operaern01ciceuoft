236 DE ORATORE‚ LIB. ΙΙ, CAP. 42.

oratorem effugere possit, non modo in forensibus
disceptationibus, sed omnino in ullo genere dicendi.
Si vero assequetur, ut talis videatur, qualem se vi-
deri velit, et animos eorum ita afficiat, apud quos
aget, ut eos, quocumque velit, vel trahere vel rapere
possit ς nihil profecto praeterea ad dicendum requiret.
J am illud videmus nequaquam satis esse, reperire
quid dicas, nisi id inventum tractare possis. Trac-
tatio autem varia esse debet, ne aut cognoscat artem,
qui audiat, aut defatigetur similitudinis satietate.
Proponi oportet, quid afferas, et, id quare ita sit,
ostendere; et iisdem illis locis interdum concludere,
relinquere alias, alioque transire: saepe non propo-
nere, ac, ratione ipsa afferenda, quid proponendum
fuerit, declarare: si cui quid simile dicas, prius ut
simile confirmes3 deinde, quod agitur, adjungas;
puncta argumentorum plerumque ut occulas, ne quis
ea numerare possit, ut re distinguantur, verbis con-
fusa esse videantur.

XLII. Haec, ut et properans, et apud doctos, et
semidoctus ipse, percurro, ut aliquando ad illa ma-
jora veniamus. Nihil est enim in dicendo, Catule,
majus, quam ut faveat oratori is qui audiet, utque
ipse sic moveatur, ut impetu quodam animi et per-
turbatione magis, quam judicio aut consilio, regatur.
Plura enim multo homines judicant odio, aut amore,
aut cupiditate, aut iracundia, aut dolore, aut laetitia,
aut spe, aut timore, aut errore, aut aliqua penno..
tione mentis, quam veritate, aut praescripto, aut ju..
ris norma aliqua, aut judicii formula, aut legibus.
Quare, nisi quid vobis aliud placet, ad illa per.
gamus.

Paulum, inquit Catulus, etiam nunc deesse vide..
tur iis rebus, Antoni, quas exposuisti, quod sit tibi
ante explicandum, quam illuc proficiscare, quo te
dicis intendere. Quidnam? inquit. Qui ordo tibi
placeat, inquit Catulus, et quae dispositio argumen-
torum, in qua tu mihi semper Deus videri soles.

