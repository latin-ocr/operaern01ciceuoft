DE ORATORE, IAIB. Ι. CAP. 56. 181

ornasti. Deinde, quod in ea tu plus operae laborisque
consumseras, cum ejus studii tibi et hortator et ma-
gister esset domi, veritus cs, nisi istam artem oratione
exaggerasses, ne operam perdidisses. Sed ego ne
cum ista quidem arte pugno. Sit sane tanta, quan-
tam tu illam esse vis. Etenim, sine controversia, et
magna est, et late patet, et ad multos pertinet, et
summo in honore semper fuit; et clarissimi cives ei
studio etiam hodie praesunt: sed vide, Crasse, ne,
dum novo et alieno ornatu velis ornare juris civilis
scientiam, suo quoque eam, concesso et tradito, spo-
lies atque denudes. Nam, si ita diceres, qui juris-
consultus esset, esse eum oratorem, itemque qui esset
orator, juris eumdem esse consultum ς praeclaras
duas artes constitueres, atque inter se pareS, et ejus-
dem socias dignitatis ε nunc vero, jurisconsultum
sine hac eloquentia, de qua quaerimus, fateris esse
posse, fuisseque plurimos; oratorem negas, nisi illam
scientiam assumserit, esse posse. Ita est tibi juris-
consultus ipse per se nihil, nisi leguleius quidam
cautus et acutus, praeco actionum, cantor formula-
rum, auceps syllabarum : sed, quia saepe utitur ora-
tor subsidio juris in causis, idcirco istam juris scien-
tiam eloquentiae, tamquam ancillulam pedisequam-
que, adjunxisti.

LVI. Quod vero impudentiam admiratus es eo- ’
rum patronorum, qui aut, cum parva nescirent,
magna profiterentur, aut ea, quae maxima essent in
jure civih‘, tractare auderent in causis, cum ea nesci-
rent, nunquamque didicissent3 utriusque rei facilis
est et promta defensio. Nam neque illud est miran-
dum, qui, quibus verbis coemtio fiat, nesciat, eum-
dem ejus mulieris, quae coemtionem fecerit, causam
posse defendere : nec, si parvi navigii et magni eadem
aet in gubernando seientia3 idcirco qui, quibus ver-
bis heretum cieri oporteat, nesciat, idem herciscundae
familiae causam agere non possit. Nam, quod maxi-
mas centumvitales causas in jure positas protulisti 3,

(Rhetor.) vor.. 1. n

