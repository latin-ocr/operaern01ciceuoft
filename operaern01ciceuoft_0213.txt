DE onAromz, Lm. 11. cst. 4. 195

sed, mehercule, verentem, ne molesti vobis interve-
niremus, ut huc secum venirem. Scaevolam enim
ita dicere aiebat, bonam partem sermonis in hunc
diem esse dilatam. Hoc si tu cupidius factum existi-
mas, Caesari attribues, si familiarius, utrique nos-
trfim. Nos quidem, nisi forte molesti intervenimus,
venisse delectat.

IV. Tum Crassus, Equidem, quaecumque causa
vos huc attulisset, laetarer, cum apud me viderem
homines mihi carissimos et amicissimos· sed tamen,
vere dicam, quaevis mallem fuisset, quam ista, quam
dicis. Ego enim (ut, quemadmodum sentio, loquar)
nunquam mihi minus, quam hesterno die, placui,
(magis adeo id facilitate quam alia ulla culpa mea.
contigit) qui, dum obsequor adolescentibus, me senem
esse sum oblitus; fecique id, quod ne adolescens
quidem feceram, ut iis de rebus, quae doctrina aliqua
continerentur, disputarem, Sed hoc tamen cecidit
1111111 peropportune, quod, transactis jam meis parti·
bus, ad Antonium audiendum venistis. Tum Caesar,
Equidem, inquit, Crasse, ita sum cupidus te in ills
longiore ac perpetua disputatione audiendi, ut, si id
mihi minus contingat, vel hoc sim quotidiano tuo ser-
mone contentus. Itaque experiar equidem illud, ut
ne Sulpicius, familiaris meus, aut Cotta, plus quam
ego, apud te valere videatur, et te exorabo profecto,
ut mihi quoque et Catulo tuae suavitatis aliquid 1111-
pertias. Sin tibi id minus libebit, non te urgebo,
neque committam, ut, dum vereare, tu ne sis ineptus,
me esse judices. Tum ille, Ego, mehercule, inquit,
Caesar, ex omnibus Latinis verbis, hujus verbi vim
“ vel maximam semper putavi. quem enim nos in·-
eptum vocamus, is mihi videtur ab hoc nomen ha-
bere ductum, quod non sit aptus: idque' 111 sermonis
nostri consuetudine perlate patet. Nam qui aut,
tempus quid postulet, non videt, aut plura loquitur,
aut se ostentat, aut eorum, quibuscum est, vel digni-
tatis vel commodi rationem non habet, aut denique

