DE ORATORE, Lm. II. CAP. 22. 215

ducebat: sed ω non satis proficere potuisset, nisi
eodem studio atque imitatione intendisset.. atque ita
dicere consuesset, ut tota mente Crassum, atque
omni animo, intueretur.

XXII. Ergo hoc sit primum in praeceptis meis,
ut demonstremus, quem imitetur, atque ita, ut, quae
maxime excellant in eo quem imitabitur, ea diligen-
tissime persequatur: tum accedat exercitatio, quii
illum, quem ante delegerit, imitando effingat, atque
ita exprimat 3 non ut multos imitatores saepe cognovi,
qui aut ea quae facilia sunt, aut etiam illa quae in-
signia ac paene vitiosa, consectantur imitando. Nihil
est facilius, quam amictum imitari alicujus, aut sta-
tum, aut motum. Si vero etiam vitiosum aliquid est,
id sumere, et in eo vitiosum esse, non magnum est,
ut ille, qui nunc etiam, amissa voce, furit in re-
publica Furius, nervos in dicendo C. F imbriae, quos
tamen habuit ille, non assequitur, oris pravitatem et
verborum latitudinem imitatur: sed tamen ille nec
deligere scivit, cujus potissimum similis esset, et, in
eo ipso quem delegerat, imitari etiam vitia voluit.
Qui autem ita faciet, ut oportet, primum vigilet ne-
cesse est in deligendo: deinde, quem probavit, in
eo quae maxime excellent, ea diligentissime perse-
quatur.

Quid enim causae censetis esse, cur aetates extule.
rint ,singulae singula prope genera dicendi ‚⁹ quod non
tam facile in nostris oratoribus possumus judicare
(quia scripta, ex quibus judicium fieri posset, non
multa sane reliquerunt), quam in Graecis3 ex quo-
rum scriptis, cujusque aetatis quae dicendi ratio vo-
luntasque fuerit, intelligi potest. Antiquissimi fere
sunt, quorum quidem scripta constent, Pericles, at-
que Alcibiades, et eadem aetate Thucydides, subtiles,
acuti, breves, sententiis magis quam verbis abun-
dantes. Non potuisset accidere, ut unum esset om.
nium genus, nisi aliquem sibi proponerent ad imi-
tandum. Consecuti sunt hos Critias, Theramenes,

