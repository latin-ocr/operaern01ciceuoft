DE INVENTIONE‚ Lm. I. CAP. 19. 19

rum causa de exordiis praecepta traduntur: hoc est,
quod eum, qui audit, neque benevolum, neque at-
tentum, neque docilem efficit; aut (quo profecto ni·
hil pejus est) ut contra sit, facit. Ac de exordio qui-
dem satis dictum est.

XIX. Narratio est rerum gestarum, aut ut gesta-
rum, expositio. N arrationum tria sunt genera: unum
genus est, in quo ipsa causa, et omnis ratio contro-
versiae continetur: alterum, in quo digressio aliqua
extra causam, aut criminationis, aut similitudinis,
aut delectationis non alienae ab eo negotio, quo de
agitur, aut amplificationis causa, interponitur. Ter-
tium genus est remotum a civilibus causis, quod de-
lectationis causa, non inutili cum exercitatione, dici-
tur et scribitur. Ejus partes sunt duae, quarum al-
tera in negotiis, altera in personis, maxime versatur.
Ea, quae in negotiorum expositione posita est, tres
habet partes, fabulam, historiam, argumentum. Fa-
bula est, in qua nec verae nec verisimiles res conti-
nentur: cujusmodi est:

“· Angues ingentes alites, juncti jugo.''

Historia est gesta rcS‚ ab aetatis nostrae memoria re-
mota: quod genus, Appius indixit Carthaginiensi-
bus bellum. Argumentum est ficta res, quae tamen
fieri potuit. Hujusmodi apud. Terentium:

‘⁶ Nam, is postquam excessit ex ephebis, Sosia”.

Illa autem narratio, quae versatur in personis, ejus*-
modi est, ut in ea, simul cum rebus ipsis, personarum

sermones et animi perspici possint, hoc modo:

‘⁶ Venit ad me saepe clamitans, Quid agis, Micio ?

Cur perdis adolescentem nobis ? cur amat Ρ

Cur potat? cur tu his rebus sumtum suggeris Ρ

Vaetitu nimio indulges; nimium ineptus es.

Nimium ipse durus est, praeter aequumque et
bonum.'’

