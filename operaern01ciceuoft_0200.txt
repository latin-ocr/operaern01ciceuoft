182 DE 0RA'110RE, LIB. Ι. CAP. 57.

quae tandem earum causa fuit, quae ab homine elo-
* quenti, juris imperito, non ornatissime potuerit dici?
quibus quidem in causis omnibus, sicut in ipsa
M’ Curii, quae abs te nuper est dicta, et in C. Hos-
tilii Mancini controversia, atque in eo puero qui ex
altera natus erat uxore, non remisso nuntio supe-
riori, fuit inter peritissimos homines summa de jure
dissensio. Quaero igitur, quid adjuverit oratorem in
his causis juris scientia, cum hic jurisconsultus supe-
rior fuerit discessurus, qui esset, non suo artificio, sed
alieno, hoc est, non juris scientia, sed eloquentia,
sustentatus. Equidem hoc saepe audivi, cum aedili-
tatem P. Crassus peteret, eumque major natu, etiam
consularis, Ser. Galba assentaretur, quod Crassi filiam
C. filio suo despondisset, accessisse ad Crassum cona
sulendi causa quemdam rusticanum3 qui cum Cras-
sum seduxisset, atque ad eum retulisset, responsum-
que ab eo verum magis quam ad suam rem accom-
modatum abstulisset3 ut eum tristem Galba vidit,
nomine appellavit, quaesivitque, qua de re ad Cras-
sum retulisset. ex quo ut audivit, commotumque ut
vidit hominem, Suspenso, inquit, animo et occupato
Crassum tibi respondisse video: deinde 1psum Cras-
sum manu prehendit, et, Heus tu, inquit, quid tibi
in mentem venit ita respondere? Tum ille fidenter,
homo peritissimus, confirmare, ita se rem habere, ut
respondisset3 nec dubium esse posse. Galba autem,
alludens varie et copiose, multas similitudines afferre,
multaque pro aequitate contra jus dicere: atque il..
lum, cum disserendo par esse non posset (quamquam
fuit Crassus in numero disertorum, sed par Galbae
nullo modo), atd auctores confugisse, et id, quod ipse
diceret, et in P. Mucii, fratris sui, libris, et in Sex.
AElii commentariis, scriptum protulisse, ac tamen
concessisse, Galbae disputationem sibi probabilem et
prop pe veram videri.

LVII. Attamen, quae causae sunt ejusmodi, ut de
earum ¹iure dubium esse non possit, omnino in ¹iudi-

