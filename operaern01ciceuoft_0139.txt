DE INVENTIONE, Lm. ΙΙ. CAP. 58. 121

est, si incolumes volumus esse: Necesse est, si sine
incommodo volumus vivere.

LVIII. Ac summa quidem necessitudo videtur
aese honestatis3 huic proxima, incolumitatis; tertia
ac levissima, commoditatis, quae cum his nunquam
poterit duabus contendere. Hasce autem inter se
saepe necesse est comparari, ut, quamquam praestet
honestas incolumitati, tamen, utri potissimum con-
sulendum sit, deliberetur. Cujus rei certum quoddam
praescriptum videtur' m perpetuum dari posse. Nam,
qua in re fieri poterit, ut, cum incolumitati consulue-
rimus, quod sit in praesentia de honestate delibatum,
virtute aliquando et industria recuperetur, incolumi-
tatis ratio videbitur habenda; cum autemid non
poterit, honestatis. Ita, 111 ejusmodi quoque re, cum
incolumitati videbimur consulere, vere poterimus di-
cere, nos honestatis rationem habere, quoniam sine
incolumitate eam nullo ternpore possumus adipisci.
Qua m re vel concedere alteri, vel ad conditionem
alterius descendere, vel m praesentia quiescere, atque
aliud tempus exspectare, oportebit. In commoditatis
vero ratione, modo inud attendatur, dignane causa
videatur ea, quae ad utilitatem pertinebit, quare aut
de magnificentia aut de honestate quiddam derogetur.
Atque m hoc loco mihi caput illud videtur esse, ut
quaeramus, quid sit illud, quod si adipisci aut effu-
gere velimus, aliqua res nobis sit necessaria; hoc
est, quae sit adjunctio; ut proinde, uti quaeque res
erit, laboremus, et gravissimam quamque causam
vehementissime necessariam judicemus.

Affectio est quaedam ex tempore, aut ex negotio-
rum eventu aut administratione, aut hominum studio,
commutatio rerum, ut non tales, quales ante habitae
sint, aut plerumque haberi soleant, habendae videan-
tur esse: ut, Ad hostes transire turpe videtur esse· ‚
at non illo animo, quo Ulysses transiit· et pecuniam
in mare dejicere, inutile; at non eo consilio, quo

Aristippus dejecit. Sunt igitur res quaedam ex tem
(metor.) vor.. 1. M

