316 DE ORATORE, Lm. III. CAP. 25.

XXV. Ornatur igitur oratio genere primum, et
quasi colore quodam et succo suo: nam, ut gravis, ut
suavis, ut erudita sit, ut liberalis, ut admirabilis, ut
polita, ut sensus, ut dolores habeat, quantum opus
sit, non est singulorum articulorum: in toto spectan-
tur haec corpore. Ut porro conspersa sit quasi verbo-
rum sententiarumque floribus3 id non debet esse fu-
sum aequabiliter per omnem orationem, sed ita di-
stinctum, ut sint, quasi in ornatu, disposita quaedam
insignia et lumina.

Genus igitur dicendi est eligendum, quod maxime
teneat eos qui audiant, et quod non solum delectet,
sed etiam sine satietate delectet: (non enim a me jam
exspectari puto, ut moneam, ut caveatis, ne exilis,
ne inculta sit vestra oratio, ne vulgariS‚ ne obsoleta ς
aliud quiddam majus et ingenia me hortantur vestra,
et aetates z) difficile enim dictu est, quaenam causa
sit, cur ea, quae maxime sensus nostros impellunt
voluptate, et specie prima acerrime commovent, ab
iis celerrime fastidio quodam et satietate abaliene-
mur. Quanto colorum pulchritudine et varietate flo-
ridiora sunt in picturis novis pleraque, quam in ve-
teribus ! quae tamen, etiamsi primo adspectu nos
ceperunt, diutius non delectant3 cum iidem nos, in
antiquis tabulis, fflo ipso horrido obsoletoque tenea-
mur. Quanto molliores sunt et delicatiores in cantu
flexiones et falsae voculae, quam certae et severae !
quibus tamen non modo austeri, sed, si saepius fiunt,
multitudo ipsa reclamat. Licet hoc videre in reliquis
sensibus3 unguentis minus diu nos delectari summa
et acerrima suavitate conditis, quam his moderatis;
et magis laudari, quod ceram, quam quod crocum,
olere videatur3 in ipso tactu esse modum et molli-
tudinis et laevitatis. Quinetiam gustatus, qui est sen-
sus ex omnibus maxime voluptarius, quique dulci-
tudine praeter caeteros sensus commovetur, quam cito
id, quod valde dulce est, adspernatur ac respuit!
Quis potione uti aut cibo dulci diutius potest ἓ cum

