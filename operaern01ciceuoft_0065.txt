DE INVENTIONE, 11113. Ι. cip, 46. 47

possidet, tamen accuses: non enim probus est. Al-
terius autem partis infirmatione, hoc modo repre-
hendetur: Verum, si veretur, accusatione tua cor-
rectus, ab errato recedet. Enumeratio vitiosa intelli-
gitur, si aut praeteritum quiddam dicemus, quod
velimus concedere, aut infirmum aliquid annumera-
tum, quod aut contra dici possit, aut causa non sit,
quare non honeste possimus concedere. Praeteritur
quiddam in ejusmodi enumerationibus. Quoniam
habes istum equum, aut emeris oportet, aut haeredi-
tate possideas, aut munere acceperis, aut domi tibi
natus sit; aut, si horum nihil est, surripueris ne-
cesse est: sed neque emisti, neque haereditate venit,
neque domi natus est, neque donatus est: necesse
est ergo surripueris. Hoc commode reprehendetur,
si dici possit ex hostibus equus esse captus, cujus
praedae sectio non venierit: quo illato, infirmatur
enumerati03 quoniam id sit inductum, quod praeter-
itum sit in enumeratione.

XLVI. Altero autem modo reprehendetur, si
aut contra aliquid dicetur: hoc est, si, exempli
causa, ut in eodem versemur, poterit ostendi hae-
reditate venisse: aut si extremum illud non erit
turpe concedere3 ut si quis, cum dixerint adver-
sarii, aut insidias facere voluisti, aut amico morem
gessisti, aut cupiditate elatus es; arnico se morem
gessisse fateatur. Simplex autem conclusio repre-
hendetur, si id, quod sequitur, non videatur ne-
cessario cum eo, quod antecessit, cohaerere. Nam
hoc quidem, Si spiritum ducit, vivit; Si dies est,
lucet; ejusmodi est, ut cum priore necessario poste-
rius cohaerere videatur. Hoc autem, Si mater est,
diligit, Si aliquando peccavit, nunquam corrigetur;
sic conveniet reprehendi, ut demonstretur non neces-
sario cuin priore posterius cohaerere. Hoc genus, et
caetera necessaria, et omnino omnis argumentatio, et
ejus reprehensio, majorem quamdam vim continet,

