402 DE CLARIS ORATORissUS, off. 49.

oratores, neque fuerint, praeteririque a me aliquot
ex veteribus, commemoratione aut laude dignos: sed
hoc quidem ignoratione: quid enim est superioris
aetatis, quod scribi possit de iis, de quibus nulla mo-
nimenta loquuntur, nec aliorum, nec ipsorum Ρ De
iis autem, quos ipsi vidimus, neminem fere praeter-
mittimus eorum, quos aliquando dicentes vidimus.
Volo enim sciri, in tant& et tam vetere republica,
maximis praemiis eloquentiae propositis, omnes cu-
pisse dicere, non plurimos ausos esse, potuisse pau-
cos. Ego tamen ita de unoquoque dicam, ut intel-
ligi possit, quem existimem clamatorem, quem ora-
torem fuisse. Iisdem fere temporibus, aetate in-
feriores paulo, quam Julius, sed aequales prope-
modum fuerunt, C. Cotta, P. Sulpicius, Q. Varius,
Cn. Pomponius, C. Curio, L. Fufius, M. Drusus,
P. Antistius3 nec ulla aetate uberior oratorum fetus
fuit. Ex·his Cotta et Sulpicius, cum meo judicio,
tum omnium, facile primas tulerunt.

Hic Atticus, Quomodo istuc dicis, inquit, cum
tuo judicio, tum omnium? Semperne, in oratore pro-
bando aut improbando, vulgi judicium cum intel-
ligentium judicio congruit? An alii probantur a
multitudine, alii autem ab iis qui intelligunt?

Recte requiris, inquam, Attice: sed audies ex me
fortasse, quod non omnes probent. An tu, inquit, id
laboras, si huic modo Bruto probaturus es Ρ

Plane, inquam, Attice, disputationem hanc, de
oratore probando aut improbando, multo malim tibi
et Bruto placere: eloquentiam autem meam populo
probari velim. Etenim necesse est, qui ita dicat, ut
a multitudine probetur, eumdem doctis probari: narn,
quid in dicendo rectum sit aut pravum, ego judicabo,
si modo is sum, qui id possim aut sciam judicare:
qualis vero sit orator, ex e0, quod is dicendo efficiet,
poterit intelligi. Tria sunt enim (ut quidem ego sen·
tio) quae sint efficienda dicendo: ut doceatur is, apud
quem dicetur, ut delectetur, ut moveatur vehemen-

