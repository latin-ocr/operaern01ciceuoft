382 DE CLARIS ORATORIBUS, CAP. 28.

commentationibusque multum operae solitum esse
ponere. Hic optimus, illis temporibus, est patronus
habitus ς eoque forum tenente, plura fieri judicia coe-
perunt: nam et quaestiones perpetuae, hoc adoles-
cente, constitutae sunt, quae antea nullae fuerunt (L.
enim Piso, tribunus plebis, legem primus de pecuniis
repetundis, Censorino et Manilio consulibus, tulit:
ipse etiam Piso et causas egit, et multarum legum
aut auctor aut dissuasor fuit3 isque et orationes re-
liquit, quae jam evanuerunt, et annales, sane exiliter
scriptos); et judicia populi, quibus aderat Carbo,
jam magis patronum desiderabant, tabella data:
quam legem L. Cassius, Lepido et Mancino consu-
libus, tuh't.

XXVIII. Vester etiam D. Brutus, M. filius, ut
ex familiari ejus L. Attio poeta sum audire solitus,
et dicere non inculte solebat, et erat, cum literis La-
tinis, tum etiam Graecis, ut temporibus inis, eruditus.
Quae tribuebat idem Attius etiam Q. Maximo, L.
Pauli nepoti: et vero, ante Maximum, illum Sci-
pionem, quo duce privato Ti. Gracchus occisus esset,
cum omnibus in rebus vehementem, tum acrem aie-
bat in dicendo fuisse.

Tum etiam P. Lentulus ille princeps, ad rem-
publicam duntaxat quod opus esset, satis habuisse
eloquentiae dicitur. Iisdemque temporibus L. Furius
Philus perbene Latine loqui putabatur, literatiusque
quam caeteri. P. Scaevola valde prudenter et acute,
paulo etiam copiosius; nec multo minus prudenter
M. Manilius. Appii Claudii volubilis, sed paulo fer-
vidior, erat oratio. In aliquo numero etiam M. Ful-
vius Flaccus, et C. Cato, Africani sororis filius, me-
dioeres oratores3 etsi Flacci scripta sunt, sed ut
studiosi literarum. Flacci autem aemulus P. Decius
fuit, non infans ille quidem, sed, ut vita, sic oratione
etiam, turbulentus.

M. Drusus, C. F. qui in tribunatu C. Gracchum,
collegam, iterum tribunum, [fregit,] vir et oratione

