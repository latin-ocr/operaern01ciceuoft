366 DE CLARIS ORATORIBUS, CAP. 13.

lia tyrannis, res privatae longo intervallo judiciis re·
peterentur, tum primum, quod esset acuta ilia gens,
et controversa natura, artem et praecepta Siculos,
Coracem et Tisiam, conscripsisse: nam antea nemi-
nem solitum via, nec arte, sed accurate tamen, et de
scripto plerosque, dicere: scriptasque fuisse et para-
tas a Protagora&⁴ rerum illustrium disputationes, quae
nunc communes appellantur loci. Quod idem fecisse
Gorgiam, cum singularum rerum laudes vitupera-
tionesque conscripsisset: quod judicaret hoc oratoris
esse maxime proprium, rem augere posse laudando,
vituperandoque rursus affligere. Huic Antiphontem
Rhamnusium similia quaedam habuisse conscripta;
quo neminem unquam melius ullam oravisse capitis
causam, cum se ipse defenderet, se audiente, locu-
ples auctor scripsit Thucydides. N am Lysiam primo
profiteri solitum artem esse dicendi: deinde, quod
Theodorus esset in arte subtilior, in orationibus au-
tem jejunior, orationes eum scribere aliis coepisse,
artem removisse. Similiter Isocratem primo artem
dicendi esse negavisse, scribere autern aliis solitum
orationes, quibus in judiciis uterentur: sed, cum ex
eo (quia quasi committeret contra legem, quo quis
judicio circumveniretur) saepe ipse in judicium voca·
retur, orationes aliis destitisse scribere, totumque se
ad artes componendas transtulisse.

XIII. Et Graeciae quidem oratorum partus atque
fontes vides, ad nostrorum annalium rationem, ve-
teres3 ad ipsorum, sane recentes. Nam, antequam
delectata est Atheniensium civitas hac laude dicendi,
multa jam memorabilia, et in domesticis et in bel-
licis rebus, effecerat. Hoc autem studium non erat
commune Graeciae, sed proprium Athenarum. Quis
enim aut Argivum oratorem, aut Corinthium, aut
Thebanum, scit fuisse temporibus illis? nisi quid de
Epaminonda, docto homine, suspicari libet. Lace-
daemonium vero, usque ad hoc tempus, audivi fuisse
neminem. Menelaum ipsum, dulcem illum quidem

