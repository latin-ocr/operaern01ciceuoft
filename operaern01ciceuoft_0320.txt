302 DE ORATORE, Lm. 111. CAP. 13.

generis urbisque propria, in qu'a nihil offendi, nihil
displicere, nihil animadverti possit, nihil sonare aut
olere peregrinum; hanc sequamur3 neque solum
rusticam asperitatem, sed etiam peregrinam insolen-
tiam, fugere discamus. Equidem, cum audio socrum
meam Laeliam (facilius enim mulieres incorruptam
antiquitatem conservant, quod, multorum sermonis
expertes, ea tenent semper, quae prima didicerunt);
sed eam sic audio, ut Plautum mihi aut Naevium
videar audire: sono ipso vocis ita recto et simplici
est, ut nihil ostentationis aut imitationis afferre vi-
deatur: ex quo sic locutum esse ejus patrem judico,
sic majores3 non aspere, ut ille, quem dixi, non
vaste, non rustice, non hiulce, sed presse, et aequabi-
liter, et leniter. Quare Cotta noster, cujus tu illa
lata, Sulpici, nonnunquam imitaris, ut iota literam
tollas, et E plenissimum dicas, non mihi oratores an-
tiquos, sed messores, videtur imitari.

Hic cum arrisisset ipse Sulpicius, Sic agam vobis-
cum, inquit Crassus, ut, quoniam me loqui voluistis, ,
aliquid. de vestris vitiis audiatis. Utinam quidem!
inquit ine: id enim ipsum volumus3 idque si feceris,
multa (ut arbitror) hic hodie vitia ponemus. At enim
non sine meo periculo, Crassus inquit, possum, Sul-
pici, te reprehendere, quoniam Antonius mihi te si-
millimum dixit sibi videri. Tum ille, [Tum quod]
monuit idem, ut ea, quae in quoque maxima essent,
imitaremur: ex quo vereor, ne nihil sim tui, nisi
supplosionem pedis, imitatus, et pauca quaedam verba,
et aliquem, si forte, motum. Ergo ista, inquit Cras-
sus, quae habes a me, non reprehendo, ne meipsum
irrideam: sunt autem mea multo et plura, et ma-
jora, quam dicis: quae autem sunt aut tua plane,
aut imitatione ex aliquo expressa, de iis te, si qui me
forte locus admonuerit, commonebo.

XIII. Praetereamus igitur praecepta Latine lo-
quendi, quae puerilis doctrina tradit, et subtilior co-
gnitio ac ratio literarum alit, aut consuetudo ser·

