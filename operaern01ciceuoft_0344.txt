326 DE ORATORE, Lm. ΙΙΙ. CAP. 34.

bant. Quid enim M. Catoni, praeter hanc politissi-
mam doctrinam transmarinam atque adventiciam,
defuit? num, quia jus civile didicerat, causas non
dicebat? aut, quia poterat dicere, juris scientiam
negligebat ,⁹ at utroque in genere et laboravit, et
praestitit. Num, propter hanc ex privatorum negotiis
collectam gratiam, tardior in republica capessenda
fuit? nemo apud populum fortior, nemo melior se-
nator: idem facile optimus imperator. denique nihil
in hac civitate temporibus 11113 sciri discive potuit,
quod ille non cum investigarit et scierit, tum etiam
conscripserit.

Nunc, contra, plerique ad honores adipiscendos,
et ad rempublicam gerendam, nudi veniunt atque
inermes ; nulla cognitione rerum, nulla scientia or-
nati. Sin aliquis excellit unus e multis 3 effert se, si
unum aliquid affert, ut bellicam virtutem, aut usum
aliquem militarem (quae sane nunc quidem obsoleve-
runt), aut juris scientiam, ne ejus quidem universi
(nam pontificium, quod est conj unctum, nemo discit),
aut eloquentiam, quam in clamore et in verborum
cursu positam putant: omnium vero bonarum ar-
tium, denique virtutum ipsarum, societatem cognatio-
nemque non norunt.

XXXIV. Sed, ut ad Graecos referam orationem,
(quibus carere in hoc quidem sermonis genere non
possumus3 nam ut virtutis a nostris, sic doctrinae
sunt ab illis, exempla repetenda) septem fuisse di-
cuntur uno tempore, qui sapientes et haberentur et
vocarentur. Hi omnes, praeter Milesium Thalen,
civitatibus suis praefuerunt. Quis doctior iisdem illis
temporibus, aut cujus eloquentia literis instructior
fuisse traditur, quam Pisistrati? qui primus Homeri
libros, confusos antea, sic disposuisse dicitur, ut nunc
habemus. Non fuit ille quidem civibus suis utilis;
sed ita eloquentia floruit, ut literis doctrinaque prae-
staret. Quid Pericles ⁹ de cujus dicendi copia sic ac-

cepimus, ut, cum contra voluntatem Atheniensium

