370 DE CLARIS ORATORIBUS‚ CAP. 17.

qui annis IX. post eum fuit consul. Eum nos ut per-
veterem habemus, qui, L. Marcio M ’ Manilio con-
sulibus, mortuus est, annis LXXXIII. ipsis ante
me consulem.

XVI. Nec vero habeo quemquam antiquiorem,
cujus quidem scripta proferenda putem, nisi quem
Appii Caeci oratio haec ipsa de Pyrrho, et nonnullae
mortuorum laudationes, forte delectant. Et, hercules,
hae quidem exstant: ipsae enim familiae sua quasi
ornamenta ac monimenta servabant, et ad usum, si
quis ejusdem generis occidisset, et ad memoriam
laudum domesticarum, et ad illustrandam nobffitatem
suam: quamquam his laudationibus historia rerum
nostrarum est facta mendosior: multa enim sc1ipta
sunt in eis, quae facta non sunt, falsi triumphi, plures
consulatus, genera etiam falsa, et a plebe transitiones,
curn homines humiliores in alienum ejusdem nominis
infunderentur genus3 ut, si ego me a Μ’ Tullio
esse dicerem, qui patricius cum Servio Sulpicio con-
sul, anno X. post exactos reges, fuit.

Catonis autem orationes non minus multae verae
sunt, quam Attici Lysiae3 cujus arbitror plurimas
esse. Est enim Atticus, quoniam certe Athenis est
et natus et mortuus, et functus omni civium mu-
nere3 quamquam Timaeus eum, quasi Licinia et
Mucia lege, repetit Syracusas. Et quodam modo est
nonnulla in iis etiam inter ipsos similitudo: acuti
sunt, elegantes, faceti, breves3 sed ille Graecus ab
omni laude felicior. Habet enim certos sui studiosos,
qui non tam habitus corporis opimos, quam gracili-
tateS, consectentur; quos, valetudo modo bona sit,
tenuitas ipsa delectet: quamquam in Lysia saepe sunt
etiam lacerti, sic ut fieri nihil possit valentius: verum
est certe genere toto strigosior ; sed habet tamen suos
laudatores, qui hac ipsa ejus subtilitate admodum
gaudeant.

XVII. Catonem vero quis nostrorum oratorum„

qui quidem nunc sunt, legit ? aut quis novit omm-

