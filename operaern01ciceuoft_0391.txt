DE CLARIS ORATORIBUS, CM». 19. 373

controversia, Attius autem a Q. Maximo quintum
consule captum Tarento scripsit Livium, annis XXX.
post, quam eum fabulam docuisse et Atticus scribit,
et nos in antiquis commentariis invenimus3 docuisse
autem fabulam annis post XI. C. Cornelio, Q. Mi-
nucio consulibus, ludis Juventatis, quos Salinator
Senensi proelio voverat. In quo tantus error Attii
fuit, ut, his consulibus, XL. annos natus Ennius
fuerit: cui cum aequah's fuerit Livius, minor fuit
aliquanto is, qui primus fabulam dedit, quam ii, qui
multas docuerant ante hos consules, et Plautus et
Ν aevius.

XIX. Haec si minus apta videntur huic sermoni,
Brute, Attico assigna, qui me inflammavit studio
illustrium hominum aetates et tempora persequendi.
Ego vero, inquit Bmtus, et delector ista quasi nota-
tione temporum ς et ad id, quod instituisti, oratorum
genera distinguere aetatibus, istam diligentiam esse
accommodatam puto.

Recte, inquam, Brute, intelligis: atque utinam
exstarent illa carmina, quae, multis saeculis ante suam
aetatem, in epulis esse cantitata a singulis convivis de
clarorum virorum laudibus, in ‘⁴ Originibus'’ scrip-
tum reliquit Cato ῑ Tamen illius, quem in vatibus
et Faunis enumerat Ennius, bellum Punicum, quasi
Myronis opus, delectat. Sit Ennius, sane, ut est
certe, perfectior; qui si illum, ut simulat, contem-
neret, non, omnia bella persequens, primum illud
Punicum acerrimum bellum reliquisset. Sed ipse
dicit, cur id faciat: ‘⁶ scripsere,” inquit, “ alii rem
versibus”. . . . et luculente quidem scripserunt, etiam
si minus, quam tu, polite. Nec vero tibi aliter videri
debet3 qui a N aevio vel sumsisti multa, si fateris :
vel, si negas, surripuisti.

Cum hoc Catone grandiores natu fuerunt C. Fla-
minius, C. Varro, Q. Maximus, Q. Metellus, P.
Lentulus, P. Crassus, qui cum superiore Africano
consul fuit, Ipsum Scipionem accepimus non infan-

(Rhetor.) vol„ ι. 2 Κ

