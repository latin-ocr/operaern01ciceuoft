238 DE ORATORE, LIB. ΙΙ. CAP. 44.

semper fortis oratio quaeritur, sed saepe placida, sub-
missa, lenis, quae maxime commendat reos. Reos-
autem appello, non eos modo qui arguuntur, sed
omnes quorum de re disceptatur: sic enim olim
loquebantur. Horum igitur exprimere mores ora-
tione justos, integros, re 'oiosos, timidos, perferentes
injuriarum, mirum quiddam valet: et hoc vel in
principiis, vel in re narranda, vel in peroranda, tan-
tam habet vim, si est suaviter et cum sensu tracta-
tum, ut saepe plus quam causa valeat. Tantum
autem efficitur sensu quodam, ac ratione dicendi, ut
quasi mores oratoris effingat oratio. Genere enim
quodam sententiarum, et genere verborum, adlfibita
etiam actione leni, facilitatemque significanti, effici-
tur, ut probi, ut bene morati, ut boni viri esse vi-
deantur.

XLIV. Huic autem est illa dispar adjuncta ratio
orationis, quae alio quodam genere mentes judicum
permovet, impellitque, ut aut oderint, aut diligant,
aut invideant, aut salvum velint, aut metuant, aut
sperent, aut cupiant, aut abhorreant, aut laetentur,
aut moereant, aut misereantur, aut punire velint, aut
ad eos motus adducantur, si qui finitimi sunt et pro-
pinqui his ac talibus animi perturbationibus Atque
illud optandum est oratori, ut aliquam permotionem
animorum sua sponte ipsi afferant ad causam judices,
ad id, quod utilitas oratoris feret, accommodatam.
Facilius est enim currentem (ut aiunt) incitare, quam
commovere languentem. Sin id aut non erit, aut
erit obscurius, sicut medico diligenti, priusquam co-
netur aegro adhibere medicinam, non solum morbus
ejus cui mederi volet, sed etiam consuetudo valentis,
et natura corporis, cognoscenda est 3 sic equidem,
cum aggredior ancipitem causam et gravem, ad ani-
mos judicum pertractandos, omni mente in ea cogi-
tatione curaque versor, ut odorer, quam sagacissime
possim, quid sentiant, quid existiment, quid exspec-
tent, quid velint, quo deduci oratione facillime posse

