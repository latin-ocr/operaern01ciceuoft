6 DE INVEN'FIONE, Lm. Ι. CAP. 6.

Hic infinitam et immensam huic artificio materiam
subjicere videtur. Aristoteles autem, qui huic arti
plurima adjumenta atque ornamenta subministravit,
tribus in generibus rerum versari rhetoris officium
putavit, demonstrativo, deliberativo, judiciali. De-
monstrativum est, quod tribuitur in alicujus certae
personae laudem aut vituperationem. deliberativum,
quod, positum in disceptatione et consultatione ci-
vili, habet in se sententiae dictionem: judiciale, quod,
positum in judicio, habet in se accusationem et de-
fensionem, aut petitionem et recusationem. Et, quem-
admodum nostra quidem fert opinio, oratoris ars
et facultas in hac materia tripertita versari existi-
manda est.

VI. Nam Hermagoras quidem, nec quid dicat,
attendere, nec quid polliceatur, intelligere videtur,
qui oratoris materiam in causam et in quaestionem
div idat. Causam esse dicit rem, quae habeat 111 58
controversiam in dicendo positam, cum personarum
certarum interpositione3 quam nos quoque oratori
dicimus esse attributam· nam tres ei parteS, quas
ante diximus, supponimus, judicialem, deliberativam,
demonstrativam. Quaestionem autem eam appellat,
quae habeat 111 se controversiam in dicendo positam,
sine certarum personarum interpositione, ad hunc
modum t Ecquid sit bonum praeter honestatem ἓ ve-
rine sint sensus? quae sit mundi forma? quae solis
magnitudo ? Quas quaestiones, procul ab oratoris
officio remotas, facile omnes intelligere existimamus.
Nam, quibus in rebus summa ingenia philosophorum
plurimo cum labore consumta intelligimus, eas, sicut
aliquas parvas res, oratori attribuere, magna amentia
videtur. Quod si magnam in his Hermagoras ha-
buisset facultatem studio et disciplina comparatam,
rideretur, fretus sua scientia, falsum quiddam con-
stituisse (18 oratoris officio, et non quid ars, sed quid
ipse posset, exposuisse. N unc vero ea vis est in ho-
mine, ut ei multo rhetoricam citius quis ademerit,

