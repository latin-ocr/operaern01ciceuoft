318 DE ORATORE, 11113. III. CAP. 27.

sumta superiore motu et exhausta. Neque id actores
prius viderunt, quam ipsi poe‘tae, quam denique illi
etiam, qui fecerunt modos, a quibus utrisque sub-
mittitur aliquid, deinde augetur, extenuatur, infla-
tur, variatur, distinguitur.

Ita sit nobis igitur ornatus et suavis orator, (nec
tamen potest aliter esse) ut suavitatem habeat auste-
ram et solidam, non dulcem atque decoctam: nam
ipsa ad ornandum praecepta quae dantur, ejusmodi
sunt, ut ea, quamvis vitiosissimus orator, explicare
possit. Quare, ut ante dixi, primum silva rerum ac
sententiarum comparanda est, qua de parte dixit
Antonius ε haec formanda filo ipso et genere orationis,
illuminanda verbis, varianda sententiis.

Summa autem laus eloquentiae est, amplificare rem
ornando3 quod valet, non solum ad augendum ali-
quid et tollendum altius, dicendo, sed etiam ad ex-
tenuandum atque abjiciendum.

XXVII. Id desideratur omnibus iis in locis, quos
ad fidem orationis faciendam adhiberi dixit Antonius,
vel cum explanamus aliquid, vel cum conciliamus
animos, vel cum concitamus. Sed m hoc, quod pos-
tremum dixi, amplificatio potest plurimum3 eaque
una laus oratoris est propria maxime. Etiam major
est illa exercitatio, quam extremo sermone instruxit
Antonius (primo rejiciebat) laudandi et vituperandi.
Nihil est enim ad exaggerandam et amplificandam
orationem accommodatius, quam utrumque horum
cumulatissime facere posse. Consequentur etiam illi
loci, qui, quamquam proprii causarum, et inhaeren-
tes in earum nervis esse debent, tamen, quia de uni-
versa re tractari solent, communes a veteribus nomi-
nati sunt3 quorum partim habent vitiorum et pecca-
torum acrem quamdam cum amplificatione incusa-
tionem, aut querelam, contra quam dici 1111111 solet,
nec potest, ut in depeculatorem, in proditorem, in
parricidam; quibus uti, confirmatis criminibus, opor-
tet3 aliter enim jejuni sunt, atque inanes· alii au-

