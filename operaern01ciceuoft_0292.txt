274 DE ORATORE, LIB. 11. Car-77.

ex omnibus his rebus res prae nobis est ferenda, ut
nihil aliud, nisi docere velle videamur: reliquae duae,
sicuti sanguis in corporibuS‚ sic inae 111 perpetuis ora-
tionibus fusae esse debebunt. Nam et principia, et
caeterae partes orationis, de quibus paulo post pauca
dicemus, habere hanc vim magnopere debent, ut, ad.
eorum mentes, apud quos agetur, movendas, perma-
nare possint.

Sed his partibus orationis, quae etsi nihil docent
argumentando, persuadendo tamen et commovendo
proficiunt plurimum, quamquam maxime proprius
est locus et in exordiendo et in perorand03 digredi
tamen ab eo, quod proposueris atque agas, permo-
vendorum animorum causa, saepe utile est. Itaque
vel, narratione exposita, saepe datur ad commovendos
animos digrediendi locus· ‚ vel argumentis nostris
confirmatis, vel contrariis refutatis, vel utroque loco,
vel omnibus, si habet eam causa dignitatem atque
copiam, recte id fieri potest: eaeque causae sunt, ad
agendum et ad ornandum, gravissimae atquep lenis-
simae, quae plurimos exitus dant ad ejusmodi digres-
sionem, ut his locis uti liceat, quibus animorum im-
petus eorum, qui audiunt, aut impellantur, aut re-
flectantur.

Atque etiam in illo reprehendo eos, qui, quae mi-
nime firma su it, ea prima collocant. In quo illos
quoque errare arbitror, qui, si quando (id quod mihi
nunquam placuit) plures adhibent patronos, ut in
quoque eorum minimum putant esse, ita eum pri-
mum volunt dicere. Res enim hoc postulat, ut eorum
exspectationi, qui audiunt, quam celerrime occur-
ratur: cui si initio satisfactum non sit, multo plus
sit in reliqua causa laborandum. Male enim se res
habet, quae non statim, ut dici coepta est, melior fieri
videtur. Ergo, ut in oratore optimus quisque, sic et
in oratione, firmissimum quodque sit primum; dum
illud tamen in utroque teneatur, ut ea, quae excel-
lant, serventur etiam ad perorandum: si quae erunt

