418 DE CLARIS ORATORIBUS, CAP. 67.

magnitudo. Sic in hoc nihil praeter actionem fuit,
caetera etiam minora, quam in superiore.

LXVII. M. Piso quidquid habuit, habuit ex dis-
ciplina, maximeque, ex omnibus qui ante fuerunt,
Graecis doctrinis eruditus fuit. Habuit a natura ge-
nus quoddam acuminis (quod etiam arte limaverat),
quod erat in reprehendendis verbis versutum et sol-
lers, sed saepe stomachosum, nonnunquam frigidum,
interdum etiam facetum. Is laborem, quasi cursum
forensem, diutius non tulit, quod et corpore erat in-
firmo, et hominum ineptias ac stultitias, quae devo-
randae nobis sunt, non ferebat, iracundiusque respue-
bat, sive morose, ut putabatur, sive ingenuo libero-
que fastidio. Is cum satis floruisset adolescens, mi-
nor haberi est coeptus postea: deinde ex virginum
judicio magnam laudem est adeptus; et ex eo tem-
pore quasi revocatus in cursum, tenuit locum tam
diu, quam ferre potuit laborem: postea, quantum
detraxit ex studio, tantum amisit ex gloria.

P. Muraena, mediocri ingenio, sed magno studio
rerum veterum, literarum et studiosus et non impe-
ritus, multae industriae et magni laboris fuit. .C.
Censorinus Graecis literis satis doctus, quod propo-
suerat, explicans expedite, non invenustus actor, sed
iners, et inimicus fori. L. Turius, parvo ingenio,
sed multo labore, quoquo modo poterat, saepe dice-
bat. Itaque ei paucae centuriae ad consulatum defue-
runt.

C. Macer auctoritate semper eguit, sed fuit patro·
nus propemodum diligentissimus. Hujus si vita, si
mores, si vultus denique non omnem commendatio-
nem ingenii evertisset, majus nomen in patronis
fuisset. Non erat abundans, non inops tamen, non
valde nitens, non plane horrida oratio ε vox, gestus,
et omnis actio, sine lepore; at in inveniendis, com-
ponendisque rebus mira accuratim ut non facile in
uno diligentiorem majoremque cognoverim ς sed eam

