DE οΒΑΤοΒΕ, LIB. 111. cu. 41. 333:

longe repetita sumere; vel quod is, qui audit, alio
ducitur cogitatione, neque tamen aberrat (quae max-
ima est delectation vel quod singulis verbis res aer
totum simile conticitum vel quod omnis translatio,
quae quidem sumta ratione est, ad sensus ipsos ad-
movetur, maxime oculorum, qui est sensus acer-
rimus. Nam et odor urbanitatis, et mollitudo hu· ’
manitatis, et ‘murmur maris, et dulcedo orationis,
sunt ducta a caeteris sensibus: illa vero oculorum-
multo acriora, quae ponunt paene in conspectu animi,
quae cernere et videre non possumus. Nihil est enim
in rerum natura, cujus nos non in aliis rebus pos-
simus uti vocabulo et nomine: unde enirn simile
duci potest (potest autem ex omnibus), indidem ver-
bumvunum, quod similitudinem continet, translatum,
lumen affert orationi. Quo in genere primurn fugi..
enda est dissimilitudo: ‘⁶ Coeli ingentes fornices :'’
quamvis sphaeram in scenam (ut dicitur) attulerit
Ennius3 tamen in sphaera fornicis similitudo non
potest inesse.

“ Vive, Ulysses, dum licet:
Oculis postremum lumen radiatum rape.''

Non dixit, cape ,· non, pete: haberet enim moram
sperantis diutius esse sese victurum3 sed rape: hoc
verbum est ad id aptatum, quod ante dixerat, dum
licet. Deinde videndum est, ne longe simile sit
ductum.

XLI. Syrtim patrimonii, scopulum libentius dix-
erim; Charybdim bonorum, voraginem potius: fa-
cilius enim ad ea quae visa, quam ad illa quae audita
sunt, mentis oculi feruntur. Et, quoniam haec vel
summa laus est verbis transferendis, ut sensum feriat.
id, quod translatum sit; fugienda est onmis turpi-
tudo earum rerum, ad quas eorum animos, qui au-
diunt, trahet similitudo. Nolo morte dici Africani
castratam esse rempublicmn: nolo stercus curiae
dici Glauciam: quamvis sit simile, tamen est in

