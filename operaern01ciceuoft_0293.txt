DE ORATORE, Lm. ΙΙ. ΟΑΡ. 78. 275

mediocria, (nam vitiosis nusquam esse oportet locum)
in mediam turbam, atque in gregem, conjiciantur.

Hisce omnibus rebus consideratis, tum denique id,
quod primum est dicendum, postremum soleo cogi-
tare, quo utar exordio: nam, si quando id primum
invenire volui, nullum mihi occurrit, nisi aut exile,
aut nugatorium, aut vulgare, atque commune.

LXXVIII. Principia autem dicendi semper cum
accurata, et acuta, et instructa sententiiS, apta verbis,
tum vero causarum propria, esse debent. Prima est
enim quasi cognitio et commendatio orationis in prin-
cipio, quae continuo eum, qui audit, permulcere at-
que allicere debet. In quo admirari soleo, non equi-
dem istos, qui nullam huic rei operam dederunt, sed
hominem m primis disertum atque eruditum, Phi-
lippum, qui ita solet ad dicendum surgere, ut, quod
primum verbum habiturus sit, nesciat3 et ait idem,
cum brachium concalefecerit, tum se solere pugnare:
neque attendit, eos ipsos, unde hoc simile ducat, illas
primas hastas ita jactare leniter, ut et venustati vel
maxime serviant, et reliquis viribus suis consulant.
Neque est dubium, quin exordium dicendi vehemens
et pugnax non saepe esse debeat: sed, si in ipso illo
gladiatorio vitae certamine, quo ferro decernitur, ta-
men ante congressum multa fiunt, quae non ad vul-
nus, sed ad speciem, valere videantur; quanto hoc
magis in oratione exspectandum, m qua non vis po-
tius, sed. delectatio, postulatur? Nihil est denique 1n
natura rerum omnium, quod se universum profundat,
et quod totum repente evolet. sic omnia, quae fiunt,
quaeque aguntur acerrime, lenioribus principiis na-
tura ipsa praetexuit.

Haec autem in dicendo non extrinsecus alicunde

quaerenda, sed ex ipsis visceribus causae sumenda
sunt. Idcirco, tota causa pertentata atque perspecta,
locis omnibus inventis atque instructis, consideran-
dum est, quo principio sit utendum: sic et facile re-

perietur. Sumentur enim ex iis rebus, quae erunt

