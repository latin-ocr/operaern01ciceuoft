DE ORATORE, Lm. 11. CAP. 90. 287

ignoscimus, sed te diligimus, magnamque tibi habe-
mus gratiam; et eum humanitatem et facilitatem
agnoscimus tuam, tum admiramur istam scientiam
et copiam. Equidem etiam hoc me assecutum puto,
uod magno sum levatus errore, et illa admiratione

liberatus, quod multis cum aliis semper admirari so-
lebam, unde esset illa tanta tua in causis divinitas:
nec enim te ista attigisse arbitrabar, quae diligen-
tissime cognosse, et undique collegisse, usuque doc.
tum partim correxisse, video, partim comprobasse.
Neque eo minus eloquentiam tuam, et multo magis
virtutem et diligentiam, admiror; et simul gaudeo, ,
judicium animi mei comprobari, quod semper statui,
neminem sapientiae laudem et eloquentiae, sine summo
studio et labore et doctrina, consequi posse. Sed ta-
men quidnam estid, quod dixisti, fore, ut tibi ignos-
ceremus, si cognossemus, quae te causa in sermonem
impulisset ? Quae est enim alia causa, nisi qued no-
bis, et horum adolescentium studio, qui te atten-
tissime audierunt, morem gerere voluisti ⁹

Tum ille, Adimere, inquit, omnem recusationem
Crasso volui, quem ego paulo sciebam vel pudentius
vel invitius (nolo enim dicere de tam suavi homine
fastidiosius) ad hoc genus sermonis accedere. Quid
enim poterit dicere? consularem se esse hominem et
censorium? eadem nostra causa est. An aetatem af-
feret? quadriennio minor est. An se nescire? quae
ego sero, quae cursim, arripui, quae subsecivis ope-
ris (ut aiunt), iste a puero, summo studio, summis
doctoribus. Nihil dicam de ingenio, cui par nemo
fuit: etenim me dicentem qui audierit, nemo un-
quam tam sui despiciens fuit, quin speraret aut me-
lius, aut eodem modo, se posse dicere: Crasso di-
cente, nemo tam arrogans, qui similiter se unquam
dicturum asse confideret. Quamobrem, ne frustra hi
tales viri venerint, te aliquando, Crasse, audiamus.

XC. Tum ille, Ut ita ista esse concedam, inquit,

