134 DE ORATORE, LIB. Ι. ΟΑΡ. ll.

multa profitenda, Crasse, non censeo. Satis id est
magnum, quod potes praestare, ut in judiciis ea causa,
quamcumque tu dicis, melior et probabilior esse vide-
atur3 ut in concionibus et sententiis dicendis ad per-
suadendum tua plurimum valeat oratio; denique, ut
prudentibus diserte, stultis etiam vere, dicere videaris.
Hoc amplius si quid poteris, non id mihi videbitur
orator, sed Crassus, sua quadam propria, non com-
muni oratorum facultate, posse.

XI. Tum ille, Non sum, inquit, nescius, Seaevola,
ista inter Graecos dici et disceptari solere. Audivi
enim summos homines, cum quaestor ex Macedonia
venissem Athenas, florente Academia, ut temporibus
illis ferebatur, quod eam Charmadas, et Clitomachus,
et AEschines obtinebant. Erat etiam Metrodorus, qui
cum illis una ipsum illum Charmadam diligentius
audierat, hominem omnium in dicendo (ut ferebant)
acerrimum et copiosissimum. Vigebat auditor Pa-
naetii illius tui Mnesarchus; et peripatetici Critolai
Diodorus. Multi erant praeterea praeclari in philo-
sophia et nobiles, a quibus omnibus una paene voce
repelli oratorem a gubernaculis civitatum, excludi ab
omni doctrina rerumque majorum scientia, ac tantum
in judicia et conciunculas, tamquam in aliquod pis-
trinum, detrudi et compingi videbam. Sed ego neque
illis assentiebar, neque harum disputationum inven-
tori et principi longe omnium in dicendo gravissimo
et eloquentissimo, Platoni, cujus tum Athenis cum
Charmada diligentius legi Gorgiam ς quoin libro in
hoc maxime admirabar Platonem, quod mihi, in
oratoribus irridendis, ipse esse orator summus vide-
batur. Verbi enim controversia jam diu torquet Grae-
culos homines, contentionis cupidiores quam veritatis.
Nam si quis hunc statuit esse oratorem, qui tantum-
modo in jure aut in judiciis possit, aut apud populum
aut in senatu, copiose loqui, tamen huic ipsi multa
tribuat et concedat necesse est. Neque enim sine
multa pertractatione omnium rerum publicarum, ne-

