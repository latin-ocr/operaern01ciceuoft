48 DE INVENTIONE, 11113. 1. enan.

et latius patet, quam hic exponitur: sed ejus arti.
ficii cognitio hujusmodi est, ut non ad hujus artis
partem aliquam adjungi possit, sed ipsa separatim
longi temporis, et magnae atque arduae cogitationis,
indigeat: quare illa nobis alio tempore atque ad
aliud institutum, si facultas erit, explicabuntur.
Nunc his praeceptionibus rhetorum ad usum orato-
rium contentos nos esse oportebit. Cum igitur ex
iis, quae sumuntur, aliquid non conceditur, sic infir-
mabitur.

XLVII. Cum autem, his concessis, complexio ex
his non conficitur, haec erunt consideranda: num
aliud conficiatur, aliud dicatur, hoc modo: Si, cum
aliquis dicat se profectum esse ad exercitum, con-
traque eum quis velit hac argumentatione uti: Si
venisses ad exercitum, a ‘tribunis militaiibus visus
esses: non es autem ab his visus; non es igitur
profectus ad exercitum. Hic cum concesseris propo-
sitionem et assumtionem, complexio est infirmanda.
Aliud enim, quam cogebatur, illatum est. Ac nunc
quidem, quo facilius res cognosceretur, perspicuo ct
grandi vitio praeditum posuimus exemplum: sed
saepe obscurius positum vitium pro vero probatur,
cum aut parum memineris quid concesseris, aut am-
biguum aliquid pro certo concesseris. Ambiguum si
concesseris ex ea parte quam ipse intellexeris, eam
partem si adversarius ad aliam partem per complexim
nem velit accommodare3 demonstrare oportebit, non
ex eo quod ipse concesseris, sed ex eo quod ille sum-
serit, confici complexionem, ad hunc modum: Si
pecuniae indigetis, pecuniam non habetis: si pecu-
niam non habetis, pauperes estis: indigetis autem
pecuniae3 mercaturae enim, nisi ita esset, operam
non daretis: pauperes igitur estis. Hoc sic repre-
henditur: Cum dicebas, si indigetis pecuniae, pecu-
niam non habeti53 hoc intelligebam, si propter in-
opiam in egestate estis, pecuniam non habetis3 et

