M. TULLII CICERONIS

DE

ORATORE

LIBER SECUNDUS.

—*—

I. MAGNA nobis pueris, Quinte frater, si memo-
ria tenes, opinio fuit, L. Crassum non plus attigisse
doctrinae, quam quantum prima illa puerili institu-
tione potuisset· , M. autem Antonium omnino omnis
eruditionis expertem atque ignarum fuisse: erantque
multi, qui, quamquam non ita sese rem habere arbi-
trarentur, tamen, quo facilius nos incensos studio di-
cendi a doctrina deterrerent, libenter id, quod dixi,
de illis oratoribus praedicarent3 ut, si homines non
eruditi summam essent prudentiam atque incredibi-
lem eloquentiam consecuti, inanis omnis noster esse
labor, et stultum, in nobis erudiendis, patris nostri,
optimi ac prudentissimi viri, studium videretur.
Quos tum, ut pueri, refutare domesticis testibus, pa-
tre, et C. Aculeone, propinquo nostro, et L. Cice-
rone, patruo, solebamus, quod de Crasso pater, et
Aculeo (q uocum erat nostra matertera), quem Cras-

· sus dilexiqt ex omnibus plurimum, et patruus, qui

cum Antonio in Ciliciam profectus una decesserat,
multa nobis de ejus studio doctrinaque saepe narra-
vit: cumque nos, cum consobrinis nostris, Aculeonis
filiis, et ea disceremus quae Crasso placerent, et ab

