DE ORATORE, Lm. ΙΙΙ. cm». 49. 341

hoc numerorum, dummodo ne continuum sit, in ora-
tionis laude ponetur. Nam si rudis et impolita pu-
tanda est illa sine intervallis loquacitas perennis et
profluens, quid est aliud causae, cur repudietur, nisi
quod hominum aures vocem natura modulantur
ipsae? quod fieri, nisi inest numerus in voce, non
potest.

Numerus autem in continuatione nullus est: di-
stinctIO, et aequalium, et saepe variorum intervallorum
percussio, numerum conficit3 quem in cadentibus
guttis, quod intervallis distinguuntur, notare pos-
sumus ·, in amni praecipitante non possumus. Quod
si continuatio verborum haec soluta multo est aptior
atque jucundior, si est articulis membrisque distincta,
quam si continuata ac producta3 membra illa modi-
ficata esse debebunt: quae si in extremo breviora
sunt, infringitur ille quasi verborum ambitus: sic
enim has orationis conversiones Graeci nominant.
Quare aut paria esse debent posteriora superioribus,
extrema primis, aut (quod etiam est melius et jucun-
dius) longiora.

XLIX. Atque haec quidem ab iis philosophis,
quos tu maxime diligis, Catule, dicta sunt3 quod eo
saepius testificor, ut, auctoribus laudandis, ineptia-
rum crimen effugiam.

Quarum tandem ? inquit Catulus; aut quid dis-
putatione ista afferri potest elegantius, aut omnino
dici subtilius? At enim vereor, inquit Crassus, ne
haec aut difficiliora istis ad persequendum esse vide-
antur, aut, quia non traduntur in vulgari ista dis-
ciplina, nos ea majora ac difficiliora videri velle vi-
deamur. Tum Catulus, Erras, inquit, Crasse, si aut
me, aut horum quemquam, putas a te haec opera
quotidiana et pervagata exspectare. Ista, quae dicis,
dici volumus ; neque tam dici, quam isto dici modo:
neque tibi hoc pro me solum, sed pro his omnibus,
sine ulla dubitatione respondeo. Ego vero, inquit
Antonius, inveni tandem, quem :negaram in eu,

2 G

