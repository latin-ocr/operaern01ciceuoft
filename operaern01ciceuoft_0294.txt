276 DEORATORE, ιω. 11. CAP. 79.

uberrimae vel in argumentis, vel in iis partibus, ad
quas dixi digredi saepe oportere. Ita et momenti ali-
quid afferent, cum erunt paene ex intima defensione
depromta, et apparebit, ea non modo non esse eom-
munia, nec in alias causas posse transferri, sed peni-
tus ex ea causa, quae tum agatur, effloruisse.

LXXIX. Omne autem principium aut rei totius,
quae agetur, significationem habere debebit, aut ad-
itum ad causam et munitionem, aut quoddam orna-
mentum et dignitatem. Sed oportet, ut aedibus ac
templis vestibula et aditus, sic causis principia, pro-
portione rerum praeponere. Itaque in parvis atque
infrequentibus causis ab ipsa re est exordiri saepe com-
modius.

Sed, cum erit utendum principio (quod plerumque
erit), aut ex reo, aut ex adversario, aut ex re, aut ex
eis apud quos agitur, sententias duci licebit. Ex reo,
(reos appello, quorum res est) quae significent virum
bonum, quae liberalem, quae calamitosum, quae mi-
sericordia dignum, quae valeant contra falsam crimi-
nationem: ex adversario, iisdem ex locis fere contra-
ria. Ex re, si crudelis, si infanda, si praeter opinionem,
si immerito, si misera, si ingrata, si indigna, si nova,
si quae restitui sanarique non possit: ex iis autem,
apud quos agetur, ut benevolos beneque existimantes
efficiamus3 quod agendo efficitur melius, quam ro-
gando. Est id quidem in totam orationem confun-
dendum, nec minime in extremam: sed tamen multa
principia ex eo genere gignuntur. Nam et attentum,
monent Graeci, ut principio faciamus judicem, et do-
cilem· , quae sunt utilia, sed non principii magis
propria, quam reliquarum partium; faciliora etiam
in principiis, quod et attenti tum maxime sunt, cum
omnia exspectant, et dociles magis initiis esse possunt.
Illustriora enim sunt, quae in principiis, quam quae
in mediis causis, dicuntur, aut arguendo, aut refel-
lendo.

Maxima autem copia principiorum, ad judicem

