160 DE ORATORE, Lm. Ι. CAP. 35.

quemcumque patremfamilias arripuissetis ex aliquo
circulo, eadem vobis percontantibus respondisset.
XXXV. Haec cum Crassus dixisset, silentium est
consecutum. Sed quamquam satis iis qui aderant,
ad id quod erat propositum, dictum videbatur, ta-
men sentiebant celerius esse multo, quam ipsi vel-
lent, ab eo peroratum. Tum Scaevola, Quid est,
Cotta Ρ inquit: quid tacetis? nihilne vobis in men-
tem venit, quod praeterea a Crasso requiratis? Immo
id, mehercule, inquit, ipsum attendo: tantus enim
cursus verborum fuit, et sic evolavit oratio, ut ejus
vim atque incitationem adspexerim3 vestigia ingres-
sumque vix viderim: et, tamquam in aliquam lo-
cupletem ac refertam domum venirem, non explicata
veste, neque proposito argento, neque tabulis et sig· ⁷
nis propalam collocatis, sed his omnibus multis
magnificisque rebus constructis ac reconditis3 sic
modo in oratione Crassi divitias atque ornamenta
ejus ingenii per quaedam involucra atque integu-
menta perspexi: sed ea cum contemplari cuperem,
vix adspiciendi potestas fuit. Ita neque hoc possum
dicere, me omnino ignorare quid possideat, neque
plane nesse ac vidisse. Quin tu igitur facis idem,
inquit Scaevola, quod faceres, si in aliquam domum
plenam ornamentorum, villamve, venisses Ρ Si ea se-
posita (ut dicis) essent, tu valde spectandi cupidus
esses3 non dubitares rogare dominum, ut proferri
juberet, praesertim si esses familiaris: similiter nunc
petes a Crasso, ut eam copiam ornamentorum suo-
rum, quam constructam uno in loco, quasi per tran-
sennam, praetereuntes strictim adspeximus, in lucem
proferat, et suo quidque in loco collocet. Ego vero,
inquit Cotta, a te peto, Scaevola: me enim, et hunc
Sulpicium, hupedit pudor ab homine omnium gra-
vissimo, qui genus hujusmodi disputationis semper
contemserit, haec, quae isti forsitan puerorum ele-
menta videantur, exquirere. Sed tu hoc nobis da,
Scaevola3 et perfice, ut Crassus haec, quae coarctavit

