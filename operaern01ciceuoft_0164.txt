146 DE ORATORE, Lm. Ι. cmm.

si, cum vos de rebus aliis loqueremini, tamen nos
aliquid ex sermone vestro memoria dignum excipere
possemus; ut vero penitus in eam ipsam totius hujus
vel studii, vel artificii, vel facultatis, disputationem
paene intimam veniretis, vix optandum nobis vide-
batur. Ego enim, qui ab ineunte aetate incensus es*-
sem studio utriusque vestrum, Crassi vero etiam
amore, cum ab eo nusquam discederem, verbum ex
eo nunquam elicere potui de vi ac ratione dicendi,
cum et per memetipsum egissem, et per Drusum
saepe tentassem: quo in genere tu, Antoni, (vere
loquar) nunquam mihi, percontanti aut quaerenti
ahquid, defuisti3 et persaepe me , quae soleres in
dicendo observare, docuisti. Nunc, quoniam uterque
vestrum patefecit earum rerum ipsarum aditum,
quas quaerimus, et quoniam princeps Crassus ejus
sermonis ordiendi fuit, date nobis hanc veniam, ut
ea, quae sentitis de omni genere dicendi, subtiliter
persequamini. Quod quidem si erit a vobis lmpe-
tratum, magnam habebo, Crasse, huic palaestrae et
Tusculano tuo gratiam3 et longe Academiae illi ac
Lyceo tuum hoc suburbanum gymnasium ante-
ponam.

XXII. Tum ille, Immo vero, inquit, Sulpici,
rogemus Antonium, qui et potest facere id quod re-
quiris, et consuevit, ut te audio dicere. Nam me
quidem fateor semper a genere hoc toto sermonis
refugisse, et tibi cupienti atque instanti saepissime
negasse, ut tute paulo ante dixisti. Quod ego non
superbia neque inhumanitate faciebam, neque quo-
tuo studio rectissimo atque optimo non obsequi vel-
lem, praesertim cum te unum ex omnibus ad dicen-
dum maxime natum, aptumque cognossem, sed,
mehercule, istius disputationis insolentia, atque
earum rerum, quae quasi in arte traduntur, inscitia.
Tum Cotta, Quoniam id, quod difficillimum nobis
videbatur, ut omnino de his rebus, Crasse, loquerere,
assecuti sumus; de reliquo jam nostra culpa fuerit,

¹

