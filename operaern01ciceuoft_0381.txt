DE CLARIS ORATORIBUS, CAP. 9. 363

· tere servari. Ante hunc enim, verborum quasi struc-
tura, et quaedam ad numerum conclusio, nulla erat:
aut, si quando erat, non apparebat eam dedita opera
esse quaesitam: quae forsitan laus sit: verumtamen
natura magis tum, casuque nonnunquam, quam aut
ratione aliqua aut observatione, fiebat. Ipsa enim natu-
ra circumscriptione quadam verborum comprehendit,
concluditque sententiam3 quae cum aptis constricta
verbis est, cadit etiam plerumque numerose. Nam
et aures ipsae, quid plenum, quid inane sit, judicant;
et spiritu, quasi necessitate aliqua, verborum com-
prehensio terminatur: in quo non modo defici, sed
etiam laborare, turpe est.

IX. Tum fuit Lysias, ipse quidem in causis fo-
rensibus non versatus, sed egregie subtilis scriptor,
atque elegans, quem jam prope audeas oratorem per-
fectum dicere ε nam plane quidem perfectum, et cui
nihil admodum desit, Demosthenem facile dixeris.
Nihil acute inveniri potuit in eis causis, quas scrip-
sit, nihil (ut ita dicam) subdole, nihil versute, quod
ille non viderit; nihil subtiliter dici, nihil presse,
nihil enucleate, quo fieri possit aliquid limatius:
nihil contra grande, nihil incitatum, nihil ornatum
vel verborum gravitate, vel sententiarum, quo quid-
quam esset elatius.

Huic Hyperides proximus, et AEschines fuit, et
Lycurgus, et Dinarchus, et is, cujus nulla exstant
scripta, Demades, aliique plures. Haec enim aetas
effudit hanc copiam ; et, ut opinio mea fert, succus
ille et sanguis incorruptus usque ad. hanc aetatem
oratorum fuit, in qua naturalis inesset, non fucatus,
nitor.

Phalereus enim successit eis senibus adolescens,
eruditissimus ille quidem horum omnium, sed non
tam armis institutus, quam palaestra. Itaque delec-
tabat magis Athenienses, quam inflammabat. Pro-
cesserat enim in solem et pulverem, non ut e militari
tabernaculo, sed ut e Theophrasti, doctissimi homi-

