342 DE ORATORE‚ Lm. 111. (tm-5&

quem scripsi, libello, me invenisse, eloquentem. Sed
eo te ne laudandi quidem causa interpellavi, ne quid
de hoc tam exiguo sermonis tui tempore, verbo uno
meo, diminueretur.

Hanc igitur, Crassus inquit, ad legem, cum ex-
ercitatione, tum stilo (qui et alia, et hoc maxime or-
nat ac limat), formanda vobis oratio est. Neque ta-
men hoc tanti laboris est, quanti videtur: nec sunt
haec rhythmicorum ac musicorum acerrima norma
dirigenda: et efficiendum est iHud modo vobis, ne
fluat oratio, ne vagetur, ne insistat interius, ne ex-
currat longius ς ut membris distinguatur, ut conver-
siones habeat absolutas. Neque semper utendum est
perpetuitate, et quasi conversione verborum, sed saepe
carpenda membris minutioribus oratio est, · quae ta-
men ipsa membra sunt numeris vincienda.

Neque vos paeon aut herous ille conturbet. ipsi
occurrent orationi. ipsi, inquam, se offerent, et re-
spondebunt, non vocati. Consuetudo modo illa sit
scribendi atque dicendi, ut sententiae verbis finiantur,
eorumque verborum junctio nascatur a proceris nu-
meris ac liberis, maxime heroo et paeone posteriore
aut cretico; sed varie distincteque considat. Notatur
enim maxime similitudo in conquiescendo: et, si
primi et postremi 1111 pedes sunt hac ratione servati,
medii possunt latere, modo ne circuitus ipse verbo-
rum sit aut brevior quam aures exspectent, aut lon-
gior quam vires atque anima patiatur.

L. Clausulas autem diligentius etiam servandas
esse arbitror, quam superiora, · quod m his maxime
perfectio atque absolutio judicatur· nam versus aeque
prima, et media, et extrema pars attenditur-3 qui
debilitatur, m quacumque sit parte titubatum. In
oratione autem, prima pauci cernunt, postrema ple-
rique· quae, quoniam apparent et intelliguntur, va-
rianda sunt, ne aut animorum judiciis repudientur,
aut aurium satietate. Duo enim aut tres sunt fere
extremi servandi et notandi pedes, si modo non bre-·.

