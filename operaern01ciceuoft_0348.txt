330 DE ORATORE, Lm. ΙΙΙ. ΟΑΡ.’38ζ

non ut desperarem me eloquentiam consequi posse,
sed ut aliquid addiscerem.

- XXXVII. Tum Crassus, Pei-vulgatas res requi-
ris, inquit,et tibi non incognitas, Sulpici. Quis enim
de isto genere non docuit, non instituit, non etiam
scriptum reliquit? Sed geram morem; et ea dun-
taxat, quae mihi nota sunt, breviter exponam tibi;
censebo tamen, ad eos, qui auctores et inventores sunt
harum sane minutarum rerum, revertendum. Omnis
igitur oratio conficitur ex verbis; quorum primum
nobis ratio simpliciter videnda est, deinde conjuncte:
nam est quidam ornatus orationis, qui ex singulis
verbis θεῖς alius, qui ex continuatis conjunctisque
constat. Ergo utemur verbis aut iis quae propria sunt
et certa quasi vocabula rerum, paene una nata cum
rebus ipsis 3 aut iis quae transferuntur, et quasi alieno
in loco collocantur-3 aut iis quae novamus et facimus
ipsi. In propriis est igitur verbis illa laus oratoris, ut
abjecta atque obsoleta fugiat, lectis atque illustribus
utatur, in quibus plenum quiddam et sonans inesse
videatur. Sed, in hoc verborum genere propriorum,
delectus est quidam habendus, atque is aurium quo-
dam judicio ponderandus 3 in quo consuetudo etiam
bene loquendi valet plurimum. Etiam hoc, quod
vulgo de oratoribus ab imperitis dici solet, ‘⁶ Bonis
is verbis,'' aut, “ aliquis non bonis utitur,’' non arte
aliqua perpenditur, sed quodam quasi naturali sensu
judicaturi in quo non magna laus est vitare vitium
(quamquam id est magnum) 3 verum hoc quasi so-
lum quoddam atque fundamentum est, verborum
usus et copia bonorum. Sed, quid ipse aedificet ora·
tor, et in quo adjungat artem, id esse a nobis quae-
rendum atque explicandum videtur.

XXXVIII. Tria sunt igitur in verbo simplici,
quae orator afferat ad illustrandam atque exornandam
orationen13 aut inusitatum verbum, aut novatum,
aut translatum. Inusitata sunt prisca fere ac vetusta,
et ab usu quotidiani sem1onis jamdiu intermissffi'quae

