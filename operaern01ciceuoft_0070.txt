52 DE INVENTIONE, Lm. 1. cn. 51.

pacem laudet omnino, non illud bellum inutile esse
demonstret: aut, si ratio alicujus rei reddetur falsa,
hoc modo: Pecunia bonum est, propterea quod ea

ιὲῗῑχὶῐῐιε vitam beatam efficit; aut si infirma, ut
autus,

“ Amicum castigare ob meritam noxiam,
Immune est facinus: verum in aetate utile

Et conducibile: nam ego amicum hodie meum
Concastigabo pro commerita noxia 2'’

aut eadem, hoc modo: Maximum malum est ava-
ritia3 multos enim magnis incommodis affecit pecu-
niae cupiditas: aut parum idonea, hoc modo: Maxi-
mum bonum est amicitia3 plurimae enim delecta-
tiones sunt in amicitia.

LI. Quartus modus erat reprehensionis, per quem,
contra firmam argumentationem, aeque firma aut
firmior ponebatur. Hoc genus in deliberationibus
maxime versabitur, cum aliquid, quod contra dica-
tur, aequum esse concedimus, sed id, quod nos de-
fendimus, necessarium esse demonstramus: aut cum
id, quod illi defendant, utile esse fateamur3 quod
nos dicamus, demonstremus esse honestum. Ac (le
reprehensione haec quidem existimavimus esse di-
cenda. Deinceps nunc de conclusione ponemus.

Hermagoras digressionem deinde, tum postremam
conclusionem ponit. In hac autem digressione ine
putat oportere quamdam inferri orationem, a causa
atque a judicatione ipsa remotam, quae aut sui lau-
dem aut adversarii vituperationem contineat, aut in
aliam causam deducat, ex qua conficiat aliquid oon-
firmationis aut reprehensionis, non argumentando,
sed augendo per quamdam amplificationem. Hanc
si quis partem putarit orationis, sequatur Hermago-
ram licebit. Nam et augendi, et laudandi, et vitupe-
randi praecepta a nobis partim data sunt, partim suo
loco dabuntur. Nobis autem non placet, hanc partem

in numero reponi, quod de causa digredi, nisi per

