126 DE οΗΑΤοΒΕ, Lm. 1. CAP. 4.

henderit? Vere mihi hoc videor esse dicturus, ex
omnibus iis, qui in harum artium studiis liberalissi-
mis sint doctrinisque versati, minimam copiam poe'-
tarum egregiorum exstitisse. Atque m hoc ipso nu-
mero, in quo perraro exoritur aliquis excellens, si
diligenter et ex nostrorum et ex Graecorum copia
comparare voles, multo tamen pauciores oratores,
quam poe'tae boni, reperientur. Quod hoc etiam mi-
rabilius debet videri, quia caeterarum artium studia
fere reconditis atque abditis e fontibus hauriuntur;
dicendi autem omnis ratio in medio posita, cormnuni
quodam in usu, atque in hominum more et sermone
versatur 3 ut in caeteris id maxime excellat, quod. lon-
gissime sit ab imperitorum intelligentia sensuque
disjunctum, in dicendo autem vitium vel maximum
sit a vulgari genere orationis atque a consuetudine
communis sensns abhorrere.

IV. Ac ne illud quidem vere dici potest, aut plu-
res caeteris artibus inservire, aut majore delectatione,
aut spe uberiore, aut praemiis ad perdiscendum am-
plioribus commoveri. Atque, ut omittam Graeciam,
quae semper eloquentiae princeps esse voluit, atque
illas omnium doctrinarum inventrices Athenas, in
quibus sunnna dicendi vis et inventa est et perfecta;
in hac ipsa civitate, profecto, nulla unquam vehe-
mentius quam eloquentiae studia viguerunt. Nam
posteaquam, imperio omnium gentium constituto,
diuturnitas pacis otium confirmavit, nemo fere laudis
cupidus adolescens non sibi ad dicendum studio
omni enitendum putavit. Ac primo quidem, totius
rationis ignari, qui neque exercitationis ullam viam,
neque aliquod praeceptum artis esse arbitrarentur,
tantum, quantum ingenio et cogitatione poterant,
consequebantur. Post autem, auditis oratoribus Grae--
cis, cognitisque eorum literis, adhibitisque doctori·
bus, incredibili quodam nostri homines (licendi stu-
dio flagraverunt. Excitabat eos magnitudo et varie·
tas, multitudoque in omni genere causarum, utml

