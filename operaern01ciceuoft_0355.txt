DE ORATORE,L113. ΙΙΙ. CAP. 44. 337

rentem, quae lenem, quae aequabiliter fluentem. Id
assequemini, si verba extrema cum consequentibus
primis ita jungetis, utne aspere concurrant, neve
vastius diducantur.

XLIV. Hanc diligentiam subsequitur modus etiam
et forma verborum, quod, jam vereor, ne huic Ca-
tulo videatur esse puerile. Versus enim veteres illi
in hac soluta oratione propemodum, hoc est, nu-
meros quosdam, nobis esse adhibendos putaverunt.
Interspirationis enim, non defatigationis nostrae, ne-
que librariorum notis, sed verborum et sententiarum
mod0, interpunctas clausulas in orationibus esse vo-
luerunt: idque princeps Isocrates instituisse fertur3
ut inconditam antiquorum dicendi consuetudinem,
delectationis atque aurium causa, (quemadmodum
scribit discipulus ejus Naucrates) numeris adstringe-
ret. Namque haec duo musici, qui erant quondam
iidem poetae, machinati ad voluptatem sunt, versum
atque cantum, ut et verborum numero, et vocum
modo, [delectatione] vincerent aurium satietatem.
Haec igitur duo (vocis dico moderationem, et verbo-
rum conclusionem), quoad orationis severitas pati
possit, a poetica ad eloquentiam traducenda duxe-
runt.

In quo illud est vel maximum, quod versus in
oratione si efficitur conjunctione verborum, vitium
est; et tamen eam conjunctionem, sicuti versum,
numerose cadere, et quadrare, et perfici volumus.
Neque est ex multis res una, quae magis oratorem
ab imperito dicendi, ignaroque distinguat, quam
quod ille rudis incondite fundit, quantum potest, et
id, quod dicit, spiritu, non arte, determinat3 orator
autern sic illigat sententiam verbis, ut eam numero
quodam complectatur, et adstricto et soluto. Nam,
cum vinxit modis et forma, relaxat et liberat im-
mutatione ordinis, ut verba neque alligata sint quasi
certa aliqua¹ lege versus, neque ita soluta, ut va,-
gentur.

(Rhetor.) vot.. 1, 2 o ’

