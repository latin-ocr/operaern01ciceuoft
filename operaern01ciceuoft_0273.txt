DE ORATORE, ιη. 11. CAP. 60. 255

dax Memmius.” Perspicitis, hoc genus quam sit
facetum, quam elegans, quam oratorium, sive ha-
beaS, vere quod narrare possis (quod tamen est men-
daciunculis adspergendum), sive fingas. Est autem
haec hujus generis virtus, ut ita facta demonstres, ut
mores ejus, de quo narres, ut sermo, ut vultus,
omnes exprimantur, ut iis, qui audiunt, tum geri
illa fierique videantur. In re est item ridiculum,
quod ex quadam depravata imitatione sumi solet,
ut idem Crassus, “ per tuam nobilitatem, per ves-
tram familiam.’' Quid aliud fuit, in quo concio
rideret, nisi illa vultus et vocis imitatio? “ Per tuas
statuas'' vero cum dixit, et extento brachio paululum
etiam de gestu addidit, vehementius risimus. Ex
hoc genere est illa Rosciana imitatio senis: ‘⁶ Tibi
ego, Antipho, has sero,’' inquit: senium est, cum
audio. Atque ita est totum hoc ipso genere ridi-
culum, ut cautissime tractandum sit. *Mimorum est
enim ethologorum, si nimia est imitatio, sicut ob-
scoenitas. Orator surripiat oportet imitationem, ut
is, qui audiat, cogitet plura, quam videat: praestet
idem ingenuitatem et ruborem suum, verborum tur-¹
pitudine et rerum obscoenitate vitanda.

LX. Ergo haec duo genera sunt ejus ridiculi,
quod in re positum estt quae sunt propria perpetua-
rum facetiarum, in quibus describuntur hominum
mores, et ita effinguntur, ut aut, re narrata aliqua,
quales sint, intelligantur; aut, imitatione brevi in-
jecta, in aliquo insigni ad irridendum vitio reperian-
tur. In dicto autem ridiculum est id, quod verbi aut
sententiae quodam acumine movetur. Sed, ut, in illo
superiore genere vel narrationis vel imitationis, vi-
tanda est mimorum ethologorum similitudo; sic, in
hoc, scurrilis oratori dicacitas magnopere fugienda
est. Qui igitur distinguemus a Crasso, a Catulo, a
caeteris, familiarem vestrum, Granium, aut Vargu-
lam, amicum meum? Non, mehercule, in mentem
mihi quidem venit ι sunt enim dicaces; Granio qui-

