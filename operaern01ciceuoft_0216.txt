198 DE ORATORE, Lm. ΙΙ. ΟΑΡ.7.’

quo etiam scripsit, ‘⁴ Persium non curo legere :''
(hic enim fuit, ut noramus, omnium fere nostrorum
hominum doctissimus) ‘⁶ Laelium Decimum volo,''
(quem cognovimus virum bonum, et non illiteratum,
sed nihil ad Persium); sic ego, si jam mihi dispu-
tandum sit de his nostris studiis, nolim equidem
apud rusticos, sed multo minus apud vos: malo
enim non intelligi orationem meam, quam repre-
hendi.

VII. Tum Caesar, Equidem, inquit, Catule, jam
mihi videor navasse operam, quod huc venerim:
nam haec ipsa recusatio disputationis disputatio quae-
dam fuit mihi quidem perjucunda. Sed cur impedi-
mus Antonium, cujus audio esse partes, ut de tota
eloquentia disserat, quemque jamdudum Cotta et
Sulpicius exspectant? Ego vero, inquit Crassus, ne-
que Antonium verbum facere patiar, et ipse obmu-
tescam, nisi prius a vobis impetrfiro . . . . Quidnam Ρ
inquit Catulus. Ut hic sitis hodie. Tum, cum ille
dubitaret, quod ad fratrem promiserat, Ego, inquit
Julius, pro utroque respondeo: sie faciemus: atque
ista quidem conditione, vel ut verbum nullum fa-
ceres, me teneres. Hic Catulus arrisit3 et simul,
Praecisa, inquit, mihi quidem dubitatio est, quoniam
neque domi imperaram, et hic, apud quem eram
futurus, sine mea sententia tam facile promisit.

Tum omnes oculos in Antonium conjecerunt: et
ille, Audite vero, audite, inquit: hominem enim
audietis de schola, atque a magistro, et Graecis li-
teris eruditum. et eo quidem loquar confidentius,
quod Catulus auditor accessit; cui non solum nos
Latini sermonis, sed etiam Graeei ipsi solent suae
linguae subtilitatem elegantiamque concedere. Sed
tamen, quoniam hoc totum, quidquid est, sive arti-
ficium sive studium dicendi, nisi accessit os, nullum
potest esse· , docebo vos, discipuli, quod ipse non
didici, quid de omni genere dicendi· sentiam. Hic
posteaquam arriserunt, Res mihi videtur esse, inquit,

