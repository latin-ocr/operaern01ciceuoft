DE INVENTIONE, Lm. ΙΙ. CAP. 19. 79

mentionem in conjecturali constitutione fecimus. In-
ductione autem, cum causa postulabit, utemur.
XIX. Cum autem actio translationis aut com-
mutationis indigere videtur, quod non aut is agit
quem oportet, aut cum eo quicum oportet, aut apud
quos, qua lege, qua poena, quo crimine, quo tempore
oportet, constitutio translativa appellatur. Hujus
nobis exempla permulta opus sunt, si singula trans-
lationum genera quaeramus: sed, quia ratio prae-
ceptorum similis est, exemplorum multitudine su-
persedendum est· Atque, in nostra quidem consue-
tudine, multis de causis fit, ut rarius incidant trans-
lationes: nam et praetoriis exceptionibus multae
excluduntur actiones3 et ita jus civile habemus con-
stitutum, ut causa cadat is qui non, quemadmodum
oportet, egerit. Quare in jure plerumque versantur.
Ibi enim et exceptiones postulantur, et quodammodo
agendi potestas datur, et omnis conceptio privatorum
judiciorum constituitur. In ipsis autem judiciis ra-
rius incidunt; et tamen si quando incidunt, ejus-
modi sunt, ut per se minus habeant firmitudinis,
confirmentur autem assumta alia aliqua constitu-
tione3 ut in quodam judicio, cum venefici cujusdam
nomen esset delatum, et, quia parricidii causa sub-
scripta esset, extra ordinem esset acceptum, cum in
accusatione alia quaedam crimina testibus et argu-
mentis confirmarentur, parricidii autem solum men-
tio facta esset: defensor in hoc ipso multum oportet
et diu consistat3 cum de nece parentis nihil demon-
stratum sit, indignum facinus esse, ea poena afficere
eum, qua parricidae afficiuntur: id autem, si dam·
netur, fieri necesse esse, quoniam et id causae sub-
scriptum, et ex ea re nomen extra ordinem sit ac-
ceptum. Ea igitur poena si affici reum non oporteat,
damnari quoque non oportere, quoniam ea poena
damnationem necessario consequatur. Hic defensor
poenae commutationem ex translativo genere indu-
cendo, totam infirmabit accusationem. Verum ta-

