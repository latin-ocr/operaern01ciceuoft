M. TULLII *CICERONIS
RHETORICORUM,

SEU

DE INVENTIONE RHETORICA,
LIBRI DUO,

QUI RELIQUI SUNT EX QUATUOR.

-φ-

LIBER PRIMUS.

Ι. SAEPE et multum hoc mecum cogitavi, bonine
an mali plus attulerit hominibus et civitatibus copia
dicendi, ac summum eloquentiae studium : nam, cum
et nostrae reipublicae detrimenta considero, et maxi-
marum civitatum veteres animo calamitates colligo,
non minimam video per disertissimos homines in-
vectam partem incommodorum. Cum autern res ab
nostra memoria, propter vetustatem, remotas, ex li-
terarum monimentis repetere instituo3 multas urbes
constitutas, plurima bella restincta, firmissimas socie-
tates, sanctissimas amicitias intelligo, cum animi ra-
tione, tum facilius eloquentia, comparatas. Ac me
quidem, diu cogitantem, ratio ipsa in hanc potis-
simum sententiam ducit, ut existimem, sapientiam
sine eloquentia parum prodesse civitatibus, eloquen-
tiam vero sine sapientia nimium obesse plerumque,

(thetor.) VOL. 1. B

