128 DE ORATORE‚L11³. 1. CAP. 6.

moderatione elaborent, quis ignorat, quam pauci sint,
fuerintque, quos animo aequo spectare possimus?
Quid dicam de thesauro rerum omnium, memoria,
quae nisi custos inventis cogitatisque rebus et verbis
adhibeatur, intelligimus, omnia, etiam si praeclaris-
sima fuerint m oratore, peritura. Quamobrem mirari
desinamus, quae causa sit eloquentium paucitatis,
cum ex iis rebus universis eloquentia constet, quibus
in singulis elaborare permagnum est: hortemurque
potius liberos nostros, caeterosque quorum gloria no-
bis et dignitas cara est, ut animo rei magnitudinem
complectantur, neque iis ant praeceptis aut magistris
aut exercitationibus, quibus utuntur omnes, sed aliis
quibusdam, se id, quod expetunt, consequi posse con-
fidant.

VI. Ac, mea quidem sententia, nemo poterit esse
omni laude cumulatus orator, nisi erit omnium re-
rum magnarum atque artium scientiam consecutus.
Etenim ex rerum cognitione efflorescat et redundet
oportet oratio; quae, nisi subest res ab oratore per-
cepta et cognita, inanem quamdam habet elocutio-
nem, et paene puerilem. Neque vero ego hoc tantum
oneris impo iam nostris pracsertim oratoribus, in hac
tanta occupatione urbis ac vitae, nihil ut 115 putem li-
cere nescire: quamquam vis oratoris, professioque
ipsa bene dicendi, hoc suscipere ac polliceri videtur,
ut omni de re, quaecumque sit proposita, ab eo ornate
copioseque dicatur. Sed quia non dubito, quin hoc
plerisque immensum infinitumque videatur, et quod
Graecos homines non solum ingenio et doctrina, sed
etiam otio studioque abundantes, partitionem quam-
dam artium fecisse video, neque in universo genere
singulos elaborasse, sed seposuisse a caeteris dictioni-
bus eam partem dicendi quae in forensibus discepta-
tionibus judiciorum [aut deliberationum] versaretur,
et id unum genus oratori rcliquissc; non complectar
in his libris amplius, quam quod huic generi, re
quaesita ct multum disputata, summorum hominum

