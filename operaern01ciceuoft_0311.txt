DE 0RATORE‚1211³.111.CA1›.4. 293

publica pariter, et cum illa simul exstinctus esse vide-
atur. Neque enim propinquum suum, maximi animi
virum, P. Crassum, suapte interfectum manu, neque
collegae sui, pontificis maximi, sanguine simulacrum
Vestae respersum esse, vidit: cui moerori (qua mente
ille in patriam fuit) etiam C. Carbonis, inimicissimi
hominis, eodem illo die mors nefaria fuisset. Non
vidit eorum ipsorum, qui tum adolescentes Crasso se
dicarant, horribiles miserosque casus. Ex quibus C.
Cotta, quem ille florentem reliquerat, paucis diebus
post mortem Crassi depulsus per invidiam tribunatu,
non multis ab eo tempore mensibus ejectus est e ci-
vitate. Sulpicius autem, qui in eadem invidiae flamma
fuisset, quibuscum privatus conjunctissime vixerat,
hos in tribunatu spoliare instituit omni dignitate:
cui quidem, ad summam gloriam eloquentiae flores-
centi, ferro erepta vita est, et poena temeritatis non
sine magno reipublicae malo constituta. Ego vero te,
Crasse, cum vitae flore, tum mortis opportunitate, di-
vino consilio et ortum et exstinctum esse arbitror:
nam tibi aut, pro virtute animi constantiaque tufi,
civilis ferri subeunda fuit crudelitas3 aut, si qua te
fortuna ab atrocitate mortis vindicasset, eadem esse
te funerum patriae spectatorem coe'gisset: neque so-
lum tibi improborum dominatus, sed etiam, propter
ῗᾶξιιίκαιῐῐι civium caedem, bonorum victoria, moerori
uisset.

1v. Mihi quidem, Quinte frater, et eorum casus,
de quibus ante dixi, et ea quae nosmetipsi ob amorem
in rempublicam incredibilem et singularem pertuli-
mus ac sensimus, cogitanti, sententia saepe tua vera
ac sapiens videri solet, qui, propter tot, tantos, tam.
que praecipites casus clarissimorum hoininum atque
optimorum virorum, me semper ab omni contentione
acdimicatione revocasti. Sed, quoniam haec Jam neque
in integro nobis esse possunt, et summi labores nostri,
magna compensati gloria, mitigantu13 pergamus ad
ea solatia, quae non modo, sedatis molestiis, jucunda,

2 c

