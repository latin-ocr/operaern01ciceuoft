DE INVENTIONE, [1113. ΙΙ. CAP. 15. 75

aliquid dixerit, et ejus qui in testimonio, et ipsius
rumoris causa et veritas, ex iisdem attributionibus
reperietur. Omni autem in causa pars argumentorum
est adjuncta ei causae solum, quae dicetur, et ab 1psa
ita ducta, ut ab ea separatim in omnes ejusdem ge-
neris causas transferri non satis commode possit t
pars autem est pervagatior, et aut in omnes ejusdem
generis, aut in plerasque causas, accommodata.

XV. Haec ergo argumenta, quae transferri in mul-
tas causas possunt, locos communes nominamus:
nam locus communis aut certae rei quamdam con-
tinet amplificationem3 ut si quis hoc velit ostendere,
eum, qui parentem necarit, maximo supplicio esse
dignum; quo loco, nisi perorata et probata causa,
non est utendum: aut dubiae, quae ex contrario quo-
que habeat probabiles rationes argumentandi· , ut
suspicionibus credi oportere, et contra, suspicionibus
credi non oportere. Ac pars locorum communium
per indignationem aut per conquestionem inducitur,
de quibus ante dictum est3 pars per aliquam proba-
bilem utraque ex parte rationem. Distinguitur autem
oratio, atque illustratur maxime, raro inducendis 10-
cis communibus, et aliquo loco, jam certioribus illis
[auditoribus, et] argumentis confirmatis. Nam et
tum conceditur cormnune quiddam dicere, curn dili-
genter aliquis proprius causae locus tractatus est, et
auditoris animus aut renovatur ad ea quae restant,
aut omnibus jam dictis exsuscitatur. Omnia enim
ornamenta elocutionis, in quibus et suavitatis et gra-
vitatis plurimum consistit, et omnia quae in inven-
tione verborum et sententiarum aliquid habent digni-
tatis, in communes locos conferuntur. Quare, non,
ut causarum, sic oratorum quoque multorum, com-
munes loci sunt: nam nisi ab iis, qui multa exerci-
tatione magnam sibi verborum et sententiarum co-
piam comparaverint, tractari non poterunt ornate et
graviter, quemadmodum natura ipsorum desiderat.

