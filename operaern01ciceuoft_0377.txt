DE CLARIS ORATORIBUS, CAP. 5. 359

nondum posse videor; idque ut ignoscas, a te peto.
Nec enim ex novis (ut agricolae solent) fructibus est,
unde tibi reddam quod accepi: sic omnis fetus re-
pressus, exustusque siti flos veteris ubertatis exaruit ς
nec ex conditis, qui jacent in tenebris, et ad quos
omnis nobis aditus, qui paene solis patuit, obstructus
est. Seremus igitur aliquid, tamquam in inculto et
derelicto solo; quod ita diligenter colemus, ut im-
pendiis etiam augere possimus largitatem tui mune-
ris; modo idem noster animus efficere possit, quod
ager, qui, cum multos annos quievit, uberiores efferre
fruges solet.

’1 um ille, Ego vero et exspectabo ea, quae pollice-
ris; neque exigam, nisi tuo commodo; et erunt
mihi pergrata, si solveris. Mihi quoque, inquit
Brutus, et exspectanda sunt ea quae Attico pollice-
riS, etsi fortasse ego a te hujus voluntarius procurator
petam, quod 1pse, cui debes, se incommodo exactu-
rum negat.

V. At vero, inquam, tibi ego, Brute, non solvam,
nisi prius a te cavero, amplius eo nomine neminem,
cujus petitio sit, petiturum. Non, mehercule, inquit,
tibi repromittere istuc quidem ausus sim : nam hunc,
qui negat, video flagitatorem, non illum quidem tibi
molestum, sed assiduum tamen et acrem fore. Tum
Pomponius, Ego vero, inquit, Brutum nihil mentiri
puto. Videor enim jam te ausurus esse appellareg
quoniam longo intervallo modo primum animadverti
paulo te hilariorem. Itaque, quoniam hic, quod mihi
deberetur, se exacturum professus est3 quod huic
debes, ego a te peto.

Quidnam id? inquam. Ut scribas, inquit, ali-
quid: jampridem enim conticuerunt tuae literae.
Nam, ut illos de republica libros edidisti, nihil a te
sane postea accepimus· eisque nosmetipsi ad veterum
annalium memoriam comprehendendam impulsi at-
?ue incensi sumus. Sed illa curn poteris, atque ut

possis,] rogo.

