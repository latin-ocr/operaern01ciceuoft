Α 444 DE CLARIS ORATORIBUS‚ CAP. 94.

causis et industriam, tum propter exquisitius et mi-
nime vulgare orationis genus, animos hominum ad
me dicendi novitate converteram. Nihil de me dicam:
dicam de caeteris, quorum nemo erat, qui videretur
exquisitius, quam vulgus hominum, studuisse literis,
quibus fons perfectae eloquentiae continetur3 nemo,
qui philosophiam complexus esset, matrem omnium
bene factorum beneque dictorum3 nemo, qui jus ci-
vile didicisset, rem, ad privatas causas et ad oratoris
prudentiam, maxime necessariam3 nemo, qui me-
moriam rerum Romanarum teneret, ex qua, si
quando opus esset, ab inferis locupletissimos testes
excitaret3 nemo, qui breviter arguteque, incluso ad-
versario, laxaret judicum animos, atque a severitate
paulisper ad hilaritatem risumque traduceret, · nemo,
qui dilatare posset, atque a propria ac definita dis-
putatione hominis ac temporis, ad communem quae-
'stionem universi generis orationem traducere, nemo,
qui, delectandi gratia, digredi parumper a causa,
nemo, qui ad. iracundiam magnopere judicem, nemo,
qui ad fletum, posset adducere; nemo, qui animum
ejus, (quod unum est oratoris maxime proprium)
quocumque res postularet, impellere.

XCIV. Itaque, cum jam paene evanuisset Hor-
tensius, et ego anno meo, sexto autem post illum
consulem, consul factus essem, revocare se ad indus-
triam coepit3 ne, cum pares honore essemus, aliqua
re superiores videremur. Sic duodecim post meum
consulatum annos in maximis causis, cum ego mihi
illum, sibi me ille anteferret, conjunctissime versati
sumus: consulatusque meus, qui illum primo levi-
ter perstrinxerat, idem nos rerum mearum gestarum,
quas ille admirabatur, laude conjunxerat. Maxime
vero perspecta est utriusque nostram exercitatio paulo
ante, quam, perterritum armis, hoc studium, Brute,
nostrum conticuit subito et obmutuit: cum, lege
Pompei& ternis horis ad dicendum datis, ad causas
simillimas inter se, vel potius easdem, novi venieba-

