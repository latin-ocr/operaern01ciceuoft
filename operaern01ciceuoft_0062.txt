44 DE INVENTIONE, LIB. I. CAP. 43.

Nunc, ut instituimus proficisci, ordine ad reliqua
pergemus.

XLII. Reprehensio est, per quam argumentando
adversariorum confirmatio diluitur, aut infirmatur
[aut allevatur} H aec fonte inventionis eodem utetur,
quo utitur confirmatio, propterea quod, quibus ex
locis aliqua res confirmari potest, iisdem potest ex
locis infirmari: nihil enim considerandum est in his
omnibus inventionibus, nisi id, quod personis aut
negotiis attributum est. Quare inventionem, et ar-
gumentationum expolitionem, ex illis, quae ante
praecepta sunt, hanc quoque in partem orationis
transferri oportebit. Verumtamen, ut quaedam prae-
ceptio detur hujus quoque partis, exponemus modos
reprehensionis3 quos qui observabunt, facilius ea,
quae contra dicentur, diluere aut infirmare poterunt.

Omnis argumentatio reprehenditur, si aut, ex iis
quae sumta sunt, non conceditur aliquod unum plu-
rave; aut, his concessis, complexio confici ex his
negatur; aut si genus ipsum argumentationis vi-
tiosum ostenditur; aut si, contra finnam argumen-
tationem, alia aeque firma, aut firmior, ponitur.
Ex iis quae sumuntur, aliquid non conceditur, cum
aut id, quod credibile dicunt, negatur esse ejus-
modi3 aut, quod. comparabile putant, dissimile os-
tenditur; aut judicatum aliam in partem traducitur,
aut omnino judicium improbatur; aut, quod signum
esse adversarii dixerunt, id ejusmodi negetur esse;
aut si complexio, aut ex una aut ex utraque parte,
reprehenditur3 aut si enumeratio falsa ostenditur;
aut si simplex conclusio falsi aliquid continere de-
monstratur. Nam omne, quod sumitur ad argumen-
tandum, sive pro probabili, sive pro necessario, ne-
cesse est sumatur ex his locis, ut ante ostendimus.

XLIII. Quod pro credibili sumtum erit, id infir-
mabitur, si aut perspicue falsum erit, hoc modo:
Nemo est, qui non pecuniam quam sapientiam malit.

