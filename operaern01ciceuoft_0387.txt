DE CLARIS ORA'fflRIBUS, CAP- 15. 369

causa esse mentitum. Est igitur sic apud illum in
nono (ut opinor) annali:

‘⁴ Additur orator Corneliu' suaviloquenti
Ore Cethegus Marcu', Tuditano collega,
Marci filius'’ ......

et oratorem appellat, et suaviloquentiam tribuit ς
quae nunc quidem non tam est in plerisque: latrant
enim jam quidam oratores, non loquuntur. Sed est
ea laus eloquentiae certe maxima.

‘⁶ Is dictu' ollis popularibus olim,
Qui tum vivebant homines, atque aevum agitabant,
Flos delibatus populi.''

Probe vero. Ut enim hominis decus ingenium, sic
ingenii ipsius lumen est eloquentia, qua virum ex-
cellentem praeclare tum illi homines florem populi
esse dixerunt...“ Suadaeque medulla.” Πειθω quam
vocant Graeci, cujus effector est orator, hanc Suadam
appellavit Ennius. Ejus autem Cethegum medullam
fuisse vult, ut, quam Deam in Pericli labris scripsit
Eupolis sessitavisse, hujus hic medullam nostrum
oratorem fuisse dixerit. At hic Cethegus consul cum
P. Tuditano fuit bello Punico secundo: quaestorque
his consulibus M. Cam, modo plane annis CXL.
ante me consulem: et idipsum nisi unius esset Ennii
testimonio cognitum, hunc vetustas, ut alios fortasse
multos, oblivione obruisset. Illius autem aetatis qui
sermo fuerit, ex N aevianis scriptis intelligi potest.
His enim consulibus, ut in veteribus commentariis
scriptum est, N aevius est mortuus ι quamquam
Varro noster, diligentissimus investigator antiqui-
tatis, putat in hoc erratum3 vitamque N aevii pro-
ducit longius. Nam Plautus, P. Claudio, L. Porcio,
viginti annis post illos, quos ante dixi, consules, mor-
tuus est, catone censore.

Hunc igitur Cethegum consecutus est aetatc Cato,

