DE ORATORE, Lm. ΙΙΙ. ΟΑΡ. 53. 345

tur armis aut palaestrii, non solum sibi vitandi aut
feriendi rationem esse habendam putant, sed etiam,
ut cum venustate moveantur 3 sic verbis quidem ad
aptam compositionem et decentiam, sententiis vcro
ad gravitatem orationis, utatur, [ut ii, qui in armo-
rum tractatione versantur]

Formantur autem et verba, et sententiae paene in-
numerabiles, quod satis scio notum esse vobis: sed
inter conformationem verborum et sententiarum hoc
interest, quod verborum tollitur, si verba mutarim
sententiarum permanet, quibuscumque verbis uti
velis. Quod quidem vos etsi facitis, tamen admonen-
dos puto, ne quid esse aliud oratoris putetis, quod.
quidem sit egregium atque mirabile, nisi in singulis
verbis illa tria tenere, ut translatis utamur frequen-
ter, interdumque factis, raro autem etiam pervetus-
tis. In perpetua autem oratione, cum et conjunctio-
nis lenitatem, et numerorum, quam dixi, rationem
tenuerimus, tum est quasi luminibus distinguenda et
frequentanda omnis oratio, sententiarum atque ver-
borum.

LIII. Nam et commoratio una in re permultum
movet, et illustris explanatio, rerumque, quasi ge-
rantur, sub adspectum paene subjectio; quae et in
exponenda re plurimum valet, et ad illustrandum id
quod exponitur, et ad amplificandum; ut iis, qui
audient, illud, quod augebimus, quantum efficere
oratio poterit, tantum esse videatur: et huic con-
traria saepe percursio est, et plus ad intelligendum,
quam dixeris, significatio, et distincte concisa bre-
vitas, et extenuatio, et huic adjuncta illusio, a prae-
ceptis Caesaris non abhorrens: et ab re longa di-
gressi0; in qua cum fuerit delectatio, tum reditus
ad rem aptus et concinnus esse debebit: propositio-
que, quid sis dicturus, et ab eo, quod est dictum,
sejunctio, et reditus ad propositum, et iteratio, et
rationis apta conclusio: tum, augendi minuendive
causa, veritatis superlatio atque trajectio: et rogatio,

