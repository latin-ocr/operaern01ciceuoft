DE ORATORE, Lm. 1. Car. 18. 141

ejusmodi, non ut ullam artem doctrinamve contemne-
res, sed ut omnes comites ac ministras oratoris esse
diceres. Quas ego, si quis sit unus complexus omnes,
idemque si ad eas facultatem istam ornatissimae ora-
tionis adjunxerit3 non possum dicere, eum non egre-
gium quemdam hominem atque admirandum fore:
sed is, si qui esset, aut si etiam unquam fuisset, aut
vero si esse posset, tu esses unus profecto ς qui et meo
judicio, et omnium, vix ullam caeteris oratoribus
(pace horum dixerim) laudem reliquisti. Verum si
tibiipsi nihil deest, quod in forensibus rebus civili-
busque versetur, quin scias, neque eam tamen scien-
tiam, quam adjungis oratori, complexus es; videa-
mus, ne plus ei tribuas, quam res et veritas ipsa
concedat.

Hic Crassus, Memento, inquit, me non de mea,
sed de oratoris, facultate dixisse. Quid enim nos aut
didicimus, aut scire potuimus, qui ante ad agendum,
quam ad cognoscendum, venimus; quos in foro,
quos in ambitione, quos in republica, quos in amico-
rum negotiis, res ipsa ante confecit, quam possemus
aliquid de rebus tantis suspicari? Quod si tibi tantum
in nobis videtur esse, quibus etiamsi ingenium (ut tu
putas) non maxime defuit, doctrina certe, et otium,
et, hercule, etiam studium illud discendi acerrimum
defuit3 quid censes, si, ad alicujus ingenium vel
majus, illa, quae ego non attigi, accesserint? qualem
illum et quantum oratorem futurum Σ)

XVIII. Tum Antonius, Probas mihi, inquit, ista,
Crasse, quae dicis z nec dubito, quin multo locupletior
in dicendo futurus sit, si quis omnium rerum atque
artium rationem naturamque comprehenderit. Sed,
primum, id difficile est factu, ‘praesertim in hac nostra
vita, nostrisque occupationibus: deinde illud etiam
verendum est, ne abstrahamur ab hac exercitatione,
et consuetudine dicendi populari et forensi. Aliud
enim mihi quoddam genus orationis esse videtur
eorum hominum, de quibus paulo ante dixisti,

