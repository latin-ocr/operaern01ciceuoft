DE CLARIS ORATORIBUS, cn. 7. 361

dicendi laude delector, quod caetera, quae sunt quon-
dam habita in civitate pulcherrima, nemo est tam
humilis, qui se non aut posse adipisci, aut adeptum
putet3 eloquentem neminem video factum esse vic—
toria. Sed, quo facilius sermo explicetur, sedentes,
si videtur, agamus. Cum idem placuisset illis, tum
in pratulo propter Platonis statuam consedimus.

Hic ego, Laudare igitur eloquentiam, et quauta
vis sit ejus, expromere, quantamque iis, qui sint eam
consecuti, dignitatem afferat, neque propositum nobis
est hoc loco, neque necessarium. Hoc vero sine ulla
dubitatione confirmaverim, sive illa arte pariatur ali-
qua, sive exercitatione quadam, sive natur313 rem
unam esse omnium difficillimam. Quibus enim ex
quinque rebus constare dicitur, earum unaquaeque
est ars ipsa magna per sese. Quare quinque artium
concursus maximarum, quantam vim, quantamque
difficultatem habeat, existimari potest.

VII. Testis est Graecia, quae, cum eloquentiae stu-
dio sit incensa, jamdiuque excellat in ea, praestetque
caeteris, tamen omnes artes vetustiores habet, et multo
ante non inventas solum, sed etiam perfectas, quam
haec est a Graecis elaborata dicendi vis atque copia.
In quam cum intueor, maxime mihi occurrunt, At-
tice, et quasi lucent, Athenae tuae3 qua in urbe pri-
mum se orator extulit, primumque etiam monimen-
tis et literis oratio est coepta mandari. Tamen, ante
Periclem (cujus scripta quaedam feruntur) et Thucy-
didem, qui, non nascentibus Athenis, sed jam adul-
tis, fuerunt, litera nulla est, quae quidem ornatum
aliquem habeat, et oratoris esse videatur. Quamquam
opinio est, et eum, qui multis annis ante hos fuerit,
Pisistratum, et paulo seniorem etiam Solonem, post-
eaque Clisthenem, multum, ut temporibus illis, va-
luisse dicendo. Post hanc aetatem aliquot annis, ut
ex Atticis monimentis potest perspici, Themistocles
fuit3 quem constat, cum prudentia, tum ctiam elo-
quentia praestitisse: post Pericles, qui cum floreret

(Rhetor.) vor.. ι. 2 ι

