12 DE INVENTIONE, Lm. I. CAP. 13.

imprudentia falli putamus, (res enim perspicua est)
quam invidia atque obtrectatione quadam impediri.
XII. Et constitutiones quidem, et earum partes
exposuimus. exempla autem cujusque generis tunc
commodius exposituri videmur, cum in unumquod-
que eorum argumentorum copiam dabimus: nam
argumentandi ratio dilucidior erit, cum et ad genus
et ad exemplum causae statim poterit accommodari.
Constitutione causae reperta, statim placet conside-
rare, utrum causa sit simplex, an juncta; et, si
juncta erit, utrum sit ex pluribus quaestionibus
juncta, an ex aliqua comparatione. Simplex est,
quae absolutam m se continet unam quaestionem, hoc
modo· Corinthiis bellum indicamus, an non. Con-
juncta ex pluribus quaestionibus, in qua plura quae-
runtur, hoc pacto: Utrum Carthago diruatur, an
Carthaginiensibus reddatur, an eo colonia deducatur.
Ex comparatione, in qua, per contentionem, utrum
potius, aut quid potissimum sit, quaeritur, ad hunc
modum· Utrum exercitus in Macedoniam contra
Philippum mittatur, qui sociis sit auxilio, an te-
neatur in Italia, ut quam maximae contra Hanni-
balem copiae sint. Deinde considerandum est, in ra-
tione an in scripto sit controversia: nam scripti con-
troversia est ea, quae ex scriptionis genere nascitur.
XIII. Ejus autem genera, quae sunt separata a
constitutionibus, quinque sunt: nam cum verba lpsa
videntur cum sen tentia scriptoris dissidere, tum inter
se duae leges, aut plures discrepare, tum id, quod
scriptum est, duas aut plures res significare; tum ex
eo, quod scriptum est, aliud quoque quod non
scriptum est, inveniri3 tum vis verbi, quasi in de-
finitiva constitutione, in quo posita sit, quaeri. Quare
primum genus, de scripto et sententia3 secundum,
ex contrariis legibus3 tertium, ambiguum; quar-
tum, ratiocinativum3 quintum, definitivum nomi-
namus. Ratio autem est, cum omnis q'uaestio non in
scriptione, sed 111 aliqua argumentatione, consistit.

