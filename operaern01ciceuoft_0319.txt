DE ORATORE, Lm. III. CAP. 12. 301

reprehendat; et ea sic et casibus, et temporibus, et
genere, et numero conservemus, ut nequid perturba-
tum, ac discrepans, aut praeposterum sit3 sed etiam
lingua, et spiritus, et vocis sonus est ipse moderan-
dus. Nolo exprimi literas putidius, nolo obscurari
negligentius3 nolo verba exiliter [animata] exire3
nolo inflata, et quasi anhelata gravius: nam de voce
nondum ea dico, quae sunt actionis3 sed hoc, quod
mihi cum sermone quasi conjunctum videtur. Sunt
enirn certa vitia, quae, nemo est, quin effugere cu-
piat3 mollis vox, ut muliebris, aut quasi extra mo-
dum absona atque absurda. Est autem vitium, quod*
nonnulli de industria consectantur. Rustica vox et
agrestis quosdam delectat3 quo magis antiquitatem,
si ita sonet, eorum sermo retinere videatur: ut tuus,
Catule, sodalis, L. Cotta, gaudere mihi videtur gra-
vitate linguae, sonoque vocis agresti3 et illud, quod
loquitur, priscum visum iri putat, si plane fuerit rus-
ticanum. Me autem tuus sonus et suavitas ista de-
lectat3 omitto verborum, quamquam est caput ;
verum id affert ratio, docent literae, confirmat con-
suetudo et legendi et loquendi; sed hanc dico suavi-
tatem, quae exit ex ore3 quae quidem, ut, apud Grae-
cos, Atticorum, sic, in Latino sermone, hujus est
urbis maxime propria„ Athenis jam diu doctrina ip-
sorum Atheniensium interiit: domicilium tantum in
ina urbe remanet studiorum, quibus vacant cives,
peregrini fruuntur, capti quodammodo nomine urbis
et auctoritate3 tamen eruditissimos homines Asia-
ticos quivis Atheniensis indoctus, non verbis, sed
sono vocis, nec tam bene, quam suaviter loquendo,
facile superabit. Nostri minus student literis, quam
Latini. Tamen ex istis, quos nostis, urbanis, in qui-
bus minimum est literarum, nemo est, quin litera-
tissimum togatorum omnium, Q. Valerium Soranum,
lenitate vocis atque ipso oris pressu et sono facile
vincat.

XII. Quare, cum sit quaedam certa vox Romani
(Rhetor.) v01.. 1. 2 D

