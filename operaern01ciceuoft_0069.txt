DE INVENTIONE, Lm. Ι. ΟΑΡ.50. 51

quo dicitur, aut eo homine qui dicit, aut eo tempore
quo dicitur, aut iis qui audiunt, aut ea re, qua de
agitur, indignum, propter inhonestam rem, videtur.
Offensum est, quod eorum, qui audiunt, voluntatem
laedit: ut, si quis apud equites Romanos, cupidos
judicandi, Caepionis legem judiciariam laudet.

L. Contrarium est, quod contra ea dicitur, quae ii,
qui audiunt, fecerunt; ut, si quis, apud Alexandrum
Macedonem, contra aliquem urbis expugnatorem di-
ceret, nihil esse crudelius, quam urbes diruere, cum
ipse Alexander Thebas diruisset. Inconstans est, quod
ab eodem de eadem re diverse dicitur3 ut, si quis, cum
dixerit, qui virtutem habeat, eum nullius rei ad bene
vivendum indigere, neget postea sine bona valetu-
dine posse bene vivere: aut, se amico adesse propter
benevolentiam; sperare enim aliquid commodi ad se
perventurum. Adversum est, quod ipsi causae aliqua
ex parte officit; ut si quis hostium vim et copias et
felicitatem augeat, cum ad pugnandum milites ad-
hortetur. Si non ad id, quod. instituitur, accommo-
dabitur aliqua pars argumentationis, horum aliquo
in vitio reperietur: si, plura pollicitus, pauciora de-
monstrabit; aut, si, cum totum debebit ostendere,
de parte aliqua loquatur, hoc modo ε Mulierum ge-
nus avarum est; nam Eriphyle auro viri vitam ven-
didit: aut, si non id, quod accusabitur, defendet;
ut, si quis, cum ambitus accusabitur, manu se fortem
esse defendet3 ut Amphion apud Euripidem, item
apud Pacuvium, qui, vituperata musica, sapientiam
laudat: aut si res ex hominis vitio vituperabitur, ut,
si quis doctrinam ex alicujus docti vitiis reprehendat3
aut, si qui, cum aliquem volet laudare, de felicitate
ejus, non de virtute, dicat: aut, si qui rem cum re
ita comparabit, ut alteram se non putet laudare, nisi
alteram vituperaritg aut si alteram ita laudet, ut al-
terius non faciat mentionem: aut si, cum de certa
re quaeretur, de communi instituetur oratio; ut, si
quis, cum aliqui deliberent, bellum gerant, an non,

