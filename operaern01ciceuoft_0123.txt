DE INVENTIONE, L113. ΙΙ. ΟΑΡ. 44. 105

ter ad judicem ipsum revertendo. Quo in loco judici
demonstrandum est, quid juratus sit, quid sequi de-
beat: duabus de causis judicem dubitare oportere, si
aut scriptum sit obscure, aut neget aliquid adversa-
rius: cum et scriptum aperte sit, et adversarius
omnia confiteatur, tum judicem legi parere, non in-
terpretari legem, oportere.

XLIV. Hoc loco confirmato, tum diluere ea, quae
contra dici poterant, oportebit. Contra autem dice-
tur, si aut prorsus aliud sensisse scriptor, et scrip-
sisse aliud, demonstrabitur 3 ut in illa de testamento,
quam posuimus, controversia, aut causa assumtiva
inferetur, quamobrem scripto non potuerit aut non
oportuerit obtemperari. Si aliud sensisse scriptor,
aliud scripsisse, dicetur, is, qui scripto utetur, hoc
dicet, Non oportere de ejus voluntate nos argumen-
tari, qui, ne id facere possemus, indicium nobis re-
liquerit suae voluntatis: multa incommoda consequi,
si instituatur, ut a scripto recedatur: nam et eos,
qui aliquid scribant, non existimaturos, id, quod
scripserint, ratum futurum3 et eos qui judicent,
certum, quod sequantur, nihil habituros, si semel a
scripto recedere consueverint. Quod si voluntas scrip-
toris conservanda sit, se, non adversarios, a voluntate
ejus stare: nam multo propius accedere ad scriptoris
voluntatem eum qui ex ipsius earn literis interprete*
tur, quam illum qui sententiam scriptoris non ex
ipsius scripto spectet, quod ille suae voluntatis quasi
imaginem reliquerit, sed domesticis suspicionibus
perscrutetur. Sin causam afferet is qui a sententia
stabit, primum erit contra dicendum, Quam absur-
dum, non negare contra legem fecisse, sed, quare
fecerit, causam aliquam invenire: deinde conversa
onmia esse· ante solitos esse accusatores judicibus
persuadere, affinem esse alicujus culpae eum, qui
accusaretur3 causam proferre, quae eum ad peccan-
dum impulisset3 nunc ipsum reum causam afferre,
quare deliquerit. Deinde hanc inducere partitionem

