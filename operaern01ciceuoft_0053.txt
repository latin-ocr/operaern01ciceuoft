nE INVENTIONE‚ L1n.1. cmm. 35

populus Thebanus id patieturne fieri? profecto non
patietur. Quod ergo adscribi ad legem nefas est, id
sequi, quasi adscriptum sit, rectum vobis videatur?
Novi vestram intelligentia1n; non potest ita videri,
judiees. Quod si literis corrigi neque ab isso neque a
vobis scriptoris voluntas potest3 videte, ne multo in-
dignius sit, id re et judicio vestro mutari, quod ne
verbo quidem commutari potest. Ac de inductione
quidem satis in praesentia dictum videtur. Nunc
deinceps ratiocinationis vim et naturam considere-
mus.

XXXIV. Ratiocinatio est oratio ex ipss re proba· >
bile aliquid eliciens, quod expositum, et per se cogni-
tum, sua se vi et ratione confirmet. Hoc de genere
qui diligentius considerandum putaverunt, cum idem
usu dicendi sequerentur, paululum in praecipiendi
ratione dissenserunt: nam partim quinque ejus partes
esse dixerunt, partim non plus quam in tres partes
posse distribui putaverunt. Eorum controversiam
non incommodum videtur, cum utrorumque ratione,
exponere: nam et brevis est, et non ejusmodi, ut
alteri prorsus nihil dicere putentur ς et locus hic nobis
in dicendo minime negligendus videtur.

Qui putant in quinque distribui partes oportere,
aiunt, prirnum convenire exponere summam argu-
mentationis, ad. hunc modum: Melius accurantur,
quae consilio geruntur, quam quae sine consilio ad-
ministrantur. Hanc primam partem numerant: eam
deinceps rationibus variis, et quam copiosissimis ver-
bis, approbari putant oportere, hoc modo: Domus
ea, quae ratione regitur, omnibus instructior est rebus,
et apparatior, quam ea, quae temere et nullo consilio
administratur. Exercitus is, cui praepositus est sa-
piens et callidus imperator, omnibus partibus com-
modius regitur, quam is, qui stultitia et temeritate
alicujus administratur. Eadem navigii ratio est: nam
navis optime cursum conficit ea, quae scientissimo
gubernatore utitur. Cum propositio sithoc pacto ap-

