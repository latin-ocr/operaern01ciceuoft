DEORATORE, L1n.111. Omn23. 313

pulsu, loquor, summo scilicet: semper enim, qua-
cumque de arte aut facultate quaeritur, de absoluta
et perfecta quaeri solet. Quare, si jam me vultis esse
oratorem, si etiam sat bonum, si bonum denique,
non repugnabo· quid enim nunc sim ineptus? ita
me existimari scio. Quod si ita est, summus tamen
certe non sum. Neque enim apud homines res est
ulla difficilior, neque major, neque quae plura adju-
menta doctrinae desideret.

Attamen, quoniam de oratore nobis disputandum
est, de summo oratore dicam necesse est. Vis enim
et natura rei, nisi perfecta ante oculos ponitur, qua-
lis et quanta sit, intelligi non potest. Me autem,
Catule, fateor, neque hodie in istis libris, et cum
istis hominibus vivere3 nec vero (id quod Lu recte
commeministi) ullum unquam habuisse sepositum
temp'us ad discendum, ac tantum tribuisse doctrinae
temporis, quantum mihi puerilis aetas, forenses feriae,
concesserint.

XXIII. At, si quaeris, Catule, de doctrina ista.
quid ego sentiam, non tantum ingenioso homini, et
ei, qui forum, qui curiam, qui causas, qui rempubli-
cam spectet, opus esse arbitror temporis, quantum
sibi ii sumserunt, quos discentes vita defecit. Omnes
enim artes aliter ab iis tractantur, qui eas ad usum
transferunt3 aliter abiis, qui, ipsarum artium trac-
tatu delectati, nihil in vita sunt aliud acturi. Magis-
ter hic Samnitium et summa jam senectute est, et
quotidie commentatur: nihil enim curat aliud. at
Q. Velocius puer addidicerat: sed quod erat aptus
ad illud, totumque cognorat, fuit, ut est apud Lu-
cilium,

“ quamvis bonus ipse
Samnis in ludo, ac rudibus cuivis satis asper. ·”

sed plus operae foro tribuebat, amicis, rei familiari.

Valerius quotidie cantabat: erat enim scenicus. quid

faceret aliud? At Numerius Furius, noster familia-
(Baeton) VOL. 1. 2 E

