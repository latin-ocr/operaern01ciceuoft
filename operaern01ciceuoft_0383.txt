DE CLARIS ORATORIBUS‚ Cap. 12. 365

iracundiae suae morte sedavit : nam etsi aliter est
apud. te, Attice, de Coriolano, concede tamen, ut
huic generi mortis potius assentiar.

XI. At ille ridens, Tuo vero, inquit arbitratu. quo-
niam quidem concessum est rhetoribus ementiri in
historiis, ut aliquid dicere possint argutius. Ut enim
tu nunc de Coriolano, sic Clitarchus, sic Stratocles
de Themistocle finxit. Nam, quem Thucydides, qui
et Atheniensis erat, et summo loco natuS, summus-
que vir, et paulo aetate posterior, tantum mortuum
scripsit, et in Attica clam humatum; addidit, fuisse
suspicionem veneno sibi conscivisse mortem: hunc
isti aiunt, cum taurum immolavisset, excepisse san-
guinem patera, et, eo poto, mortuum concidisse. Hanc
enim mortem rhetorice et tragice ornare potuerunt.
illa mors vulgaris nullam praebebat materiem ad or-
natum. Quare, quoniam tibi ita quadrat, omnia fu-
isse in Themistocle paria et Coriolano, pateram quo-
que a me sumas licet: praebebo etiam hostiam, ut
Coriolanus sit plane alter Themistocles.

Sit sane, inquam, ut lubet, de isto ε et ego cautius
posthac historiam attingam, te audiente; quem re-
rum Romanarum auctorem laudare possum religion
sissimum. Sed tum fere Pericles, Xanthippi filius,
de quo ante dixi, primus adhibuit doctrinam: quae
quamquam tum nulla erat dicendi, tamen ab Anaxa-
gora physico eruditus, exercitationem mentis a re-
conditis abstrusisque rebus ad causas forenses popu-
laresque facile traduxerat. Hujus suavitate maxime
hilaratae sunt Athenae. hujus ubertatem et copiamad-
miratae, ejusdem vim dicendi terroremque timuerunt.

XII. Haec igitur aetas prima Athenis oratorem
prope perfectum tulit. N ec enim in constituentibus
rempublicam, nec in bella gerentibus, nec in impe-
ditis ac regum dominatione devinctis, nasci cupiditas
dicendi solet. Pacis est comes, otiique socia, et jam
bene constitutae civitatis quasi alumna quaedam, elo·
quentia. Itaque ait AristoteleS, (3111138111113113 111 Sici-

1

