DE CLARIS ORATORIBUS, CAr. 27. 381

non genero minori dixit se illud, sed majori filiae,
detulisse) is tamen, instituto Laelii, Panaetium audi-
verat. Ejus omnis in dicendo facultas ex historia
ipsius non ineleganter scripta perspici potest; quae
neque nimis est infans, neque perfecte diserta.
Mucius autem augur, quod pro se opus erat, ipse
dicebat, ut de pecuniis repetundis contra T. Albu-
cium. Is oratorum in numero non fuit; juris civilis
intelligentia, atque omni prudentiae genere, praestitit.
L. Coelius Antipater, scriptor (quemadmodum vide-
tis) fuit, ut temporibus illis, luculentus, juris valde
peritus, multe-rum etiam, ut L. Crassi, magister.
XXVII. Utinam in Ti. Graccho, Gaioque Car-
bone, talis mens ad rempublicam bene gerendam
fuisset, quale ingenium ad bene dicendum fuit ! pro-
fecto nemo his viris gloria praestitisset. Sed eorum al-
ter, propter turbulentissimum tribunatum, ad quem,
ex invidia foederis Numantini bonis iratus, acces-
serat, ab ipsa republica est interfectus: alter, prop-2
ter perpetuam in populari ratione levitatem, morte
voluntaria se a severitate judicum vindicavit. Sed
fuit uterque summus orator (atque hoc memoria pa·
trum teste dicimus); nam et Carbonis et Gracchi
habemus orationes, nondum satis splendidas verbis,
sed acutas, prudentiaeque plenissimas. Fuit Grac-
chus diligentia Corneliae matris a puero doctus, et
Graecis literis eruditus3 nam semper habuit exquisi-
tos e Graecia magistros, in eis jam adolescens Dio-
phanem Mitylenaeum, Graeciae, temporibus inis, di-
sertissimum. Sed et breve tempus ingenii augendi et
declarandi fuit. Carbo, quoad vita suppeditavit, est
in multis judiciis causisque cognitus. Hunc qui au-
dierant prudentes homines, in quibus familiaris nos·
ter L. Gellius, qui se illi contubernalem in consu atu
fuisse narrabat, canorum oratorem, et volubilem, et
satis acrem, atque eumdem et vehementem, et valde
dulcem, et perfacetum, fuisse dicebat: addebat, in-
dustrium etiam, ct diligentem, et in exercitationibus,

