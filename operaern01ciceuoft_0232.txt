214 DE ORATORE, Lm. 11. CAP. 21.

quod alterum divinitatis mihi cujusdam videtur3 al-
terum, vel non facere quod non optime possis, vel
facere quod non pessime facias, humanitatis; ter-
tium vero illud, clamare contra quam deceat, et
quam possis, hominis est (ut tu, Catule, de quodam
declamatore dixisti) stultitiae suae quamplurimos tes-
tes domestico praeconio colligentis. De hoc igitur,
qui erit talis, ut cohortandus adjuvandusque sit, ita
loquamur, ut ei tradamus ea duntaxat, quae nos
usus docuit, ut, nobis ducibus, veniat eo, quo sine
duce ipsi pervenimus, quoniam meliora docere non
possumus.

XXI. Atque, ut a familiari nostro exordiar ς hunc
ego, Catule, Sulpicium, (primum in caus'a parvula.
adolescentulum audivi) voce, et forma, et motu cor-
poris, et reliquis rebus aptum ad hoc munus, de quo
quaerimus, oratione autem celeri et concitata (quod
erat ingenii), et verbis effervescentibus, et paulo ni-
mium redundantibus (quod erat aetatis), non sum
adspernatus. Volo enim se efferat in adolescente fe-
cunditas: nam facilius, sicut in vitibus revocantur
ea, quae sese nimium profuderunt, quam, si nihil
valet materies, nova sarmenta cultura excitantur;
ita volo esse in adolescente, unde aliquid amputem.
Non enim potest in eo succus esse diuturnus, quod
nimis celeriter est maturitatem assecutum. Vidi sta-
tim indolem, neque dimisi tempus; et eum sum co-
hortatus, ut forum sibi ludum putaret esse ad dis-
cendum, · magistrum autem, quem vellet, e beret, ·
me quidem si audiret, L. Crassum. quod iste ar-
ripuit, et ita sese facturum confirmavit3 atque etiam
addidit, gratiae scilicet causa, me quoque sibi ma-
gistrum futurum. Vix annus intercesserat ab hoc
sermone cohortationis meae, cum iste accusavit C.
Norbanum, defendente me. Non est credibile, quid
interesse mihi sit visum inter eum qui tum erat, et
qui anno ante fuerat. Omnino in illud genus eum
Crassi magnificum atque praeclarum natura ipsa

