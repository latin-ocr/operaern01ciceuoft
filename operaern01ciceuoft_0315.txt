DE ORATORE‚ Lm. 111. Cn». 8. 207

colliguntur paene innumerabiles voluptates, quae nos
ita capiunt, ut unum sensum dissimili genere delec-
oent; et reliquos sensus voluptates oblectant dispares,
ut sit difficile judicium excellentis maxime suavitat1s3

At hoc idem, quod est in naturis rerum, transferri
potest etiam ad artes. Una fingendi est ars, in qua
praestantes fuerunt Myro, Polycletus, Lysippum qui
omnae inter se dissimiles fuerunt3 sed ita tamen, ut
neminem sui velis esse dissimilem. Una est ars ratio-
que picturae3 dissimillimique tamen inter se Zeuxis,
Aglaophon, Apelles: neque eorum quisquam est,
cui quidquam in arte sua deesse videatur. Et, si hoc
in his quasi mutis artibus est mirandum, et tamen
verum ς quanto admirabilius in oratione atque in
lingua? quae cum in iisdem sententiis verbisque ver-
setur, summas habet dissimilitudines3 non sic, ut
alii vituperandi sint, sed ut ii, quos constet esse lau-
dandos, in dispari tamen genere laudentur. Atque
id primum in poe‘tis cerni licet, quibus est proxima
cognatio cum oratoribus, quam sint inter sese Ennius,
Pacuvius, Acciusque dissimiles3 quam apud Graecos
AEschylus‚ Sophocles, Euripides, quamquam omnibus
par paene laus in dissimili scribendi genere tribuatur.

Adspicite nunc eos homines atque intuemini, quo-
rum de facultate quaerimus, quid intersit inter ora-
torum studia atque naturas. Suavitatem Isocrates,
subtilitatem Lysias, acumen HyperideS, sonitum
AEschines, vim Demosthenes habuit. Quis eorum non
egregius? tamen quis cujusquam nisi sui similis?
Gravitatem Africanus, lenitatem Laelius, asperitatem
Galba, profluens quiddam habuit Carbo et canorum.
Quis horum non princeps temporibus illis fuit? et
suo tamen quisque in genere princeps.

VIII. Sed quid ego vetera conquiram, cum mihi
liceat uti praesentibus exemplis atque vivis? Quid
jucundius auribus nostris unquam accidit hujus ora-
tione Catuli ‚⁹ quae est pura sic, ut Latine loqui
paene solus videatur, sic autem gravisyut in singulari

