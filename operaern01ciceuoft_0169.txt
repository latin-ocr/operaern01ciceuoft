DE ORATORE, Lm. 1. CM». 27. 151

sunt, quae oogant homines, sicut in foro non bonos
oratores, item in theatro actores malos, perpeti. Est
igitur oratori diligenter providendum, non uti illis
satisfaciat, quibus necesse est; sed ut iis admirabilis
esse videatur, quibus libere liceat judicare. Ac, si
quaeritis, plane, quid sentiam, enuntiabo apud ho-
mines familiarissimos, quod adhuc semper tacui, et
tacendum putavi. Mihi etiam, quique optime di-
cunt, quique id facillime atque ornatissime facere
possunt, tamen, nisi timide ad dicendum accedunt,
et in exordienda oratione perturbantur, paene impu-
dentes videntur: tametsi id accidere non potest: ut
enim quisque optime dicit, ita maxime dicendi diffi-
cultatem, variosque eventus orationis,- exspectatio-
nemque hominum, pertimescit. Qui vero nihil potest
dignum re, dignum nomine oratoris, dignum homi-
nurn auribus efficere atque edere, is mihi, etiamsi
commovetur in dicendo, tamen impudens videtur.
Non enim pudendo, sed non faciendo id, quod non
decet, impudentiae nomen effugere debemus. Quem
vero non pudet (id quod in plerisque video), hunc
ego non reprehensione solum, sed etiam poena, dig-
num puto. Equidem et in vobis animadvertere soleo,
et in me ipso saepissirne experior, ut exalbescam in
principiis dicendi, et tota mente atque omnibus ar-
tubus contremiscam. Adolescentulus vero sic initio
accusationis exanimatus sum, ut hoc summum be-
neficium Q. Maximo debuerim, quod continuo oon-
silium dimiserit, simul ac me fractum ac debilitatum
metu viderit.

Hic omnes assensi, significare inter sese, et 0012.
loqui eoeperunt: fuit enim mirificus quidam in Crasso
pudor, qui tamen non modo non obesset ejus ora-
tioni, sed etiam probitatis commendatione prodesset.

XXVII. -Tum Antonius, Saepe, ut dicis, inquit,
animadverti, Crasse, et te, et caeteros summos ora-
tores, quamquam tibi par, mea sententia, nemo un-
quam fuit, in dicendi exordio permoveri. Cujus qui-

