66 DE INVENTIONE, Lm. ΙΙ. ΟΑΡ. 7.

causa ad peccandum hortata videatur. Si gloriae
causa; quantam gloriam consecuturam existimarit:
item si dominationis, si pecuniae, si amicitiae, si ini-
micitiarum3 et omnino quidquid erit, quod causae
fuisse dicet, id summe augere debebit. Et hoc eum
magnopere considerare oportebit, non quid in veri-
tate modo, verum etiam vehementius, quid in opi-
nione ejus quem arguet, fuerit. Nihil enim refert,
non fuisse, aut non esse, aliquid commodi aut in-
commodi, si ostendi potest, ei visum esse, qui argu· ’
atur. Nam opinio dupliciter fallit homines; cum aut
res aliusmodi est, ac putatur, aut non is eventus est,
quem arbitrati sunt. Res aliusmodi est tum, cum
aut id, quod bonum est, malum putant3 aut contra,
quod malum est, bonum3 aut quod nec malum oet
nec bonum, malum aut bonum3 aut quod malum
aut bonum est, nec malum nee bonum. Hoc intel-
lecto, si quis negabit, ullam esse pecuniam fratris
aut amici vita, aut denique officio, antiquiorem aut
suaviorem, non erit hoc accusatori negandum: nam
in eum culpa, et summum odium transferetur, qui
id, quod tam vere et pie (licetur, negabit. Verum il-
lud dicendum erit, ffli non esse ita visum3 quod su-
mi oportet ex iis, quae ad personam pertinent, de
quo post dicendum est.

VII. Eventus autem tum fallit, cum aliter acci-
dit, atque ii, qui arguuntur, arbitrati esse dicuntur-3
ut, si qui dicatur alium occidisse, ac voluerit, quod
aut similitudine, aut suspicione, aut demonstratione
falsa, deceptus sit3 aut eum necasse, cujus testae
mento non sit haeres, quod ejus testamento se haere-
dem arbitratus sit. Non enim ex eventu cogitatio-
nem spectari [oportet31‘ sed, qua cogitatione et spe
ad maleficium profectus sit, considerare3 et quo ani-
mo quid quisquc faciat, non quo casu utatur, ad rem
pertinere. Iu hoc autem loco, caput iJJud erit accu-
satori, si demonstrare poterit, alii nemini causam
fuisse faciendi3 secundarium, si tantam, aut tam ido-

