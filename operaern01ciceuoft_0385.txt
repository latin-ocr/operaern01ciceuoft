DE CLARIS ORATORIBUS, CAP. 14. 367

tradit Homerus, sed pauca dicentem. Brevitas autem
laus est interdum in aliqu-21 parte dicendi3 in uni-
versa eloquentia laudem non habet.

At vero extra Graeciam magna dicendi studia fue-
runt; maximique huic laudi habiti honores illustre
oratorum nomen reddiderunt. Nam, ut semel e Pi-
raeeo eloquentia evecta est, omnes peragravit insulas;
atque ita peregrinata tota Asia est, ut se externis
oblineret moribus, omnemque illam salubritatem At-
ticae dictionis, et quasi sanitatem, perderet, ac loqui
paene dedisceret. Hinc Asiatici oratores non contem-
nendi quidem nec celeritate nec copia, sed parum
pressi et nimis redundantes. Rhodii sanior es, et At.
ticorum similiores. Sed de Graecis hactenus: etenim
haecripsa forsitan fuerint non necessaria,

Tum Brutus, Ista vero, inquit, quam necessaria
fuerint, non facile dixerim : jucunda certe mihi fue-
runt, neque solum non longa, sed etiam breviora
quam vellem. Optime, inquamz sed veniamus ad
nostros», de quibus difficile est plus intelligere, quam
quantum ex monimentis suspicari licet.

XIV. Quis enim putet aut celeritatem ingenii L.
Bruto illi, nobilitatis vestrae principi, defuisse? qui,
de matre suavianda, ex oraculo Apollinis, tam acute
arguteque conjecerit3 qui summam prudentiam si-
mulatione stultitiae texerit; qui potentissimum regem,
clarissimi regis filium, expulerit, civitatemque, per-
petuo dominatu liberatam, magistratibus annuis, le-
gibus judiciisque devinxerit; qui collegae suo impe-
rium abrogaverit, ut e civitate regalis nominis me-
moriam tolleret: quod certe effici non potuisset, nisi
esset oratione persuasum. Videmus item, paucis
annis post reges exactos, cum plebes prope ripam
Anienis ad tertium milliarium consedisset, eumque
montem, qui Sacer appellatus est, occupavisset, M.
Valerium dictatorem dicendo sedavisse discordias,
eique ob eam rem honores amplissimos habitos, et
eum primum, ob cam ipsam causam, Maximum esse

